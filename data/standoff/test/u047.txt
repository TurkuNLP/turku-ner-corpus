Turun yliopisto vahvasti mukana kulttuuripääkaupunkivuodessa
Elias Laitisen mukaan myös opiskelijoilla on vahva , oma kulttuuri .
TYYn hallituksen puheenjohtaja Elias Laitisen mukaan kulttuuri lähtee omaehtoisista tekijöistä ja vuosi 2011 tarjoaa hyvän mahdollisuuden opiskelijoille oman kulttuurin tekemiseen .
- Kulttuuritoiminnan edistämisessä korostuu erityisesti alayhdistysten merkitys .
Se myös tukee ylioppilaskunnan tehtävää , Laitinen sanoi .
Turun yliopiston ylioppilaskunta järjesti torstaina " Yliopisto palaa " -tilaisuuden , jossa kerrottiin kulttuuripääkaupunkivuoden 2011 tapahtumista ja osallistumismahdollisuuksista .
Laitinen nosti esiin myös monikulttuurisuuden tukemisen ja kestävän kulttuurin teemat , joiden kohdalla tarjoutuu mahdollisuus uusien sisältöjen luomiseen .
Turun yliopiston puheenvuoron pitäneen viestintäjohtaja Maija Palonheimon mukaan Turun rikas tutkimustraditio on eräs kulttuuripääkaupungin kiistaton vahvuus .
- Yliopistolaiset toimivat useissa kulttuurihankkeissa asiantuntijoina ja toteuttajina , Palonheimo kertoi .
Eräs hankkeista on TIUKU ( Tieteen ja kulttuurin Turku , hyvinvoiva kaupunki ) -hanke .
- Kyseessä on monitieteinen hanke , joka etsii ja luo uusia tieteen ja kulttuurin välisen vuoropuhelun muotoja .
Hankkeessa ovat mukana kaikki tiedekunnat ja useita kulttuurikentän toimijoita , Hannu Salmi kertoi .
Turku 2011 -säätiön edustaja Essi Hätönen listasi vuoden 2011 keskeisiksi lähtökohdiksi kulttuurin laaja-alaisen ymmärtämisen , kohtaamiset , poikkialaisuuden ja uudenlaisen yhteistyön , joka kerää osallistujien joukkoon toivottavasti myös uusia kokijaryhmiä .
Myös tapahtuman pitkäaikainen vaikutus nousi esille .
- Kulttuuripääkaupunkivuosi 2011 ei ole ainoastaan festivaalivuosi , vaan se näkyy myös pidemmällä aikavälillä .
Muun muassa Turku 2011 -säätiön toiminta jatkuu vuoden 2016 loppuun asti , Hätönen sanoi .
Valtaosa kulttuuripääkaupunkivuoden ohjelmasta rakennetaan keväällä 2008 järjestetyn avoimen hankehaun tuloksista .
Ohjelmaa rakentamassa voivat olla kaikki innostuneet kaupunkilaiset - myös opiskelijat - muun muassa vapaaehtoistoiminnan kautta .
Palonheimon mukaan vuodesta 2011 on tuleva tieteen , taiteen ja monien muiden alojen välinen vuoropuhelu .
- Tehdään siis vuodesta 2011 ainutlaatuisen tiedeyhteisön juhlavuosi !

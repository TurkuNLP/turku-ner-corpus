Melkein siltaa
Naapurista kantautuva ruusun värinen bassojytke ei vaikuttanut millään lailla A. Jokisen suunnittelutyöhön .
Jokisen työnä oli ideoida , suunnitella ja rakennuttaa silta .
Siinä ei juuri olisi mitään ihmeellistä , jos silta olisi esimerkiksi rantasaaresta mannermaalle ja takaisin , mutta kun siltä oli mannermaalta mannermaalle ja takaisin …
Sepä asiasta tekikin mutkikkaan .
A. Jokinen ei tiennyt mitään yli 1000 km pitkistä silloista .
Jo tuo mutkikas tietämättömyys saattoi saada aikaan sen , ettei tuosta tietämättömyydestä kertova tekstikään ollut juuri A. Jokisen perunoiden kuorijaa pätevämmän kirjoittajan käsiteltävänä .
Alunperinkin , A. Jokinen , halutessaan saada tuon valtavan haasteen aiheuttamat paineet ja uramuutokset jälkipolvien luettavaksi , halusi asiaa hoitamaan jonkun pätevän henkilön .
Hieman samaan tyyliin kuin ruuhkaisesta Olympia-kylästä huolehtiva nakkikojuketjun omistaja laittaa paremmat myyjät lähelle kisailijoista huolehtivaa aluetta ja kerran tunnissa myyvät kojunlämmittäjät pääsevät kauemmas .
Ei silti , tuolla ei ole mitään tekemistä sen kanssa , että A. Jokinen , armeijassa 65 kiloa laihtuneena aliupseerikirjurina toimineena henkilönä , halusi saada koko haasteensa paperille , tiedettyään jo etukäteen että tulisi epäonnistumaan dramaattisesti myös siinä , että saisi tuon luettavaksi tarkoitetun tekstin luettavaan ja nimenomaan selkeästi ja helposti luettavaan muotoon .
Herranen aika , A. Jokisen palkkaama haamukirjoittaja ei tienny kirjoittamisesta muuta kuin sen , missä 90 % näppäimistä sijaitsee .
Pienenkin viiveen yllättäessä , A. Jokisen insinööritaitojen mahtipontisen haasteen esilletuominen hidastui jopa niin paljon , että tauon aikana ehti syödä pikaravintolassa lastentarhanopettajien jokaviikkoisen lakon aikana .
Oikoluettuaan oikolukuhetkellä aikaansaadun tekstin tuosta hänen suunnittelurajoittuneisuuteensa sisällöltään pyrkivää tekstiä , A. Jokinen saattoi tajuta , ettei ole minkäänlaisia perusteluita kirjoittaa yhtään pidempää tarinaa siitä , ettei A. Jokinen saanut edes haasteiden edessä kompastumistaan kirjoitettua siten , etteikö sokea koirakin olisi nauranut sille viimeistään kuvatekstien kohdalla .
Näitä kuvatekstejä edustaa hyvin seuraava kuva/teksti-yhdistelmä :
( kuva ) A. Jokinen työntömitan kanssa mittaamassa tynnyrin kauluksen taitteen sädettä ;
( kuvateksti ) : ” Aapo Jokinen mittaa kuinka monta kilometriä enemmän hänen suunnitelmiensa mukaan tarvitaan sillan kattamiseksi rakennettavaan perinteiseen siltakatoskattoon . ”
Tässä vaiheessa haamukirjoittaja otti lopputilin .

Pääkirjoitus
Olen viimeaikoina miettinyt tieteentekijän olemusta , koska sitähän me kaikki olemme vähintään gradua kirjoitellessa .
Viimeaikaisten kokemusten perusteella olen päätynyt siihen , että sisimmissään kaikki tutkijat ovat ihmisiä joilla on kyky hämmästellä yksinkertaisintakin ilmiötä .
Kaikki tietomme asuttamastamme maailmankaikkeudesta on lähtenyt yhdestä kysymyksestä : miten ?
Se on todellisuudessa kaikki , mitä tarvitaan ihmiskunnan tietouden edistämiseen .
Silti mitä laajemmin ymmärrämme maailmankaikkeutta , sitä enemmän siitä on kysyttävää .
Tämän takia jokainen askel missä tahansa tutkimuksessa on edistävä , vaikka olisikin toisten mielestä väärään suuntaan ; se vain johtaa siihen , että että katsotaan ongelmaa eri kantilta ja osataan taas valita jonkinmoinen suunta .
Laajassa näkökulmassa tietopankki kasvaa kaikilta osin tasaista vauhtia , mutta lähemmin tarkasteltaessa näkyvät hidastavat tekijät .
Tieteentekijän suurimpia vihollisia on väärässä olemisen pelko , yhteiskunnalisen tuomion langettamisen väistäminen .
Sen lamaannuttamina monet eivät uskalla kurkottaa rajumpiin ratkaisuihin , vaan möyrivät keskinkertaisuuden mutavellissä .
Paras tieteentekijä ei välitä mistään muusta kuin Oikean Ratkaisun tuottamisesta .
Samalla tieteilijän on tarkoitus olla erittäin kriittinen omia tuloksiaan kohtaan ja viedä ne kollegoilleen tarkasteltavaksi uusien näkemysten toivossa .
Omat tulokset saattavat tuntua mitättömiltä ja liian raskailta kannettaviksi , mutta työmme on työtä siinä missä muittenkin ; pennissä on miljoonan alku ja muita typeriä sananlaskuja .
Kyyninen ihminen ei välttämättä osaa arvostaa omaa taitoansa tarpeellisena osana yhteiskuntaa ja saattaa jättää osuutensa toimittamatta , mutta paras voimanlähde tieteentekijälle voisi olla naiivi luottamus omiin tuloksiinsa ja tietotaidon edistäminen parhaalla mahdollisella panoksella .
Utopia on aina aidan toisella puolella , mutta voimme tehdä parhaamme omien olojemme parantamiseksi .
Be all you can be , bebe !

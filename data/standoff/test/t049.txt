Oletko tehoääliö töissä ?
Supersuorittajat saattavat saada työpaikoilla kielteistä mainetta .
Tällaista mainetta voi kuitenkin parantaa omin toimin .
Paljon aikaansaavat työhirmut saattavat käyttäytyä töissä hyvinkin intensiivisesti .
Tällainen tehokkuus saattaa tuoda myös huonoa mainetta .
Yhdysvaltalainen Psychology Today -lehti on listannut viisi keinoa , joilla työääliö saa puhdistettua maineensa .
1. Puhu vähemmän , kuuntele enemmän
Ihmiset nauttivat , kun heitä kuuntelee – vaikka heidän ajatuksiinsa ei sitten tartuttaisikaan , psykologi Sherrie Bourg Carter kirjoittaa .
– Kun olet kiinnostunut kollegoiden sanomisista ja huolista , he todennäköisesti tuntevat olevansa arvostettuja .
Tavallisesti tämä johtaa siihen , että he ovat tyytyväisiä paitsi itseensä , myös sinuun .
2. Osoita kunnioitusta
Sherrie Bourg Carterin mukaan vanha neuvo kohdella muita niin kuin haluaisi muiden kohtelevan itseään toimii ystävien ohella työtovereihinkin .
Ääliön mainetta saa puhdistettua yksinkertaisilla kohteliaisuuksilla , kuten kiittämällä ja kehumalla työtoveria silloin , kun on kehumisen paikka .
3. Käytä järkeäsi
Kaikki eivät halua olla töissä tehopakkauksia .
Bourg Carterin mukaan yksi suurimmista stressin aiheuttajista ovat työhirmujen epärealistiset odotukset muita kohtaan .
– Kaikilla on vahvuuksia ja heikkouksia , Bourg Carter muistuttaa .
4. Käyttäydy tahdikkaasti
Juoruilu ja salaisuuksien kertominen on nopea reitti ääliöksi .
Älä kerro salaisuuksia eteenpäin , äläkä osallistu juoruiluun .
5. Ole myönteinen
Sherrie Bourg Carterin mukaan sellaisista ihmisistä on vaikea pitää , jotka ovat aina tai melkein aina kielteisiä .
Kaikista ihmisistä ja heidän ajatuksistaan voi melkein aina löytää jotain kielteistä .
Siitä ei kuitenkaan ole mitään hyötyä – keskity syyttelyn sijaan löytämään ratkaisuja ongelmille .
Sherrie Bourg Carterin mukaan ellä olevat viisi ohjetta voivat näyttää yksinkertaisilta , mutta hän kirjoittaa niiden oikeasti vaativan harjoitusta .

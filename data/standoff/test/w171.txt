Pervomaisk ( ven. Первома́йск ) on kaupunki Nižni Novgorodin alueella Venäjällä .
Se sijaitsee lähellä Mordvan tasavallan rajaa 189 kilometriä Nižni Novgorodista etelään .
Kaupunki on Pervomaiskin piirin keskus .
Siellä on Nižni Novgorodin ja Saranskin väliseltä rautatieltä haarautuvan sivuradan pääteasema .
Asukkaita on 14 900 henkeä ( vuonna 2005 ) .
Paikkakunta on saanut alkunsa terästehtaan yhteyteen 1800-luvun puolivälissä syntyneestä Tašinon työläisasutuksesta .
Vuonna 1951 siitä tuli Pervomaiskin kaupunki .
Nykyään siellä on mm. kone- ja laitetehdas .

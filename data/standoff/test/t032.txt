Näin tukityö puree maahanmuuttajiin
Työvoimapolitiikan teho on laskenut selvästi taantuman aikana , työ- ja elinkeinoministeriö kertoo .
Työllistämistoimet ovat lisänneet pitkäaikaistyöttömyyttä , mutta ministeriöllä on myös hyviä uutisia : ulkomaalaiset työllistyvät tukityön avulla vähintään yhtä hyvin kuin suomalaiset .
Vuonna 2009 työvoimapoliittisten toimien teho laski selkeästi .
Sekä suomalaiset että ulkomaalaiset työllistyivät kuusi prosenttia huonommin kuin edellisvuonna , käy ilmi työ- ja elinkeinoministeriön ( TEM ) Tilastokeskuksen rekisteriseurantaan perustuvasta raportista .
Vaikka työvoimapoliittisten teho on laskenut , on TEM:llä myös positiivisia uutisia : Ulkomaalaiset työllistyvät Suomessa työvoimapolitiikan toimien jälkeen yhtä hyvin tai jopa paremmin kuin suomalaiset vastaavien toimien avulla .
– Kun ulkomaalaisille tarjotaan ammatillista työvoimakoulutusta tai tukityöllistämistoimenpiteitä , niistä työhön sijoittuminen on erittäin hyvää ja jopa parempaa kuin suomalaisilla , sanoo tutkimusjohtaja Heikki Räisänen TEM:tä Taloussanomille .
Kielitaito ei yksin tuo työtä
Vaikka tukityö ja ammatillinen koulutus purevat hyvin , sitä saa vain harva maahanmuuttaja .
– Suurin osa ulkomaalaisista suunnatuista työvoimapoliittista toimenpiteistä on valmentavaa kieli- ja työvoimakoulutusta , ja siitä työhön sijoittuminen on hyvin heikkoa , tutkimusjohtaja Räisänen kertoo .
Räisänen sanoo , että johtopäätökset on tehty suhteellisen pienestä määrästä tapauksia .
– Tässä on kuitenkin hyvin myönteinen uutinen koskien ulkomaalaisten pärjäämistä Suomen työmarkkinoilla .
– Tästä voi tehdä johtopäätöksen , että valmentavat toimenpiteet ovat monessa tapauksessa välttämättömiä , mutta asiaa ei saa jättää siihen , vaan sen jälkeen toimenpiteet näyttävät purevan yhtä hyvin kuin suomalaisillakin .
Työllistämistoimet purevat kaikkiin aiempaa huonommin
Työllistämistoimet kaiken kaikkiaan ovat toimineet vuonna 2009 aiempaa huonommin .
Erityisesti ammatillisen työvoimakoulutuksen teho laski .
Pudotusta vuoteen 2008 tuli 11 prosenttia .
– 31 prosenttia ( sekä suomalaisista että ulkomaalaisista ) oli avoimilla työmarkkinoilla kolme kuukautta toimenpiteen päätymisen jälkeen , Räisänen sanoo .
– Muissa toimenpiteissä laskua oli 4 prosenttiyksikköä , ja 31 prosenttia oli avoimilla työmarkkinoilla kolme kuukautta toimenpiteen päättymisen jälkeen .
Avoimilla työmarkkinoilla olo tarkoittaa käytännössä , että koulutukseen tai muuhun toimenpiteeseen osallistunut henkilö on saanut työpaikan työllistämistoimenpiteen päättymisen jälkeen .
Työvoimapolitiikka on lisännyt pitkäaikaistyöttömyyttä
TEM:n mukaan työvoimaviranomaiset eivät onnistuneet taantumassa mitoittamaan ja ajoittamaan työvoimapolitiikan suhdannepoliittisia toimia parhaalla mahdollisella tavalla .
TEM:n mukaan tukityöllistämistoimet näyttivät purevan melko hyvin myös vuonna 2009 .
Samalla kun työvoimapoliittisen aikuiskoulutuksen teho laski , yhä harvempi työvoimakoulutukseen osallistunut sai töitä koulutuksen jälkeen .
Heikki Räisäsen mukaan tästä voi vetää suorat johtopäätökset .
– Taantumatilanteessa käytettäisiin enemmän työllistämistoimenpiteitä ja noususuhdanteessa enemmän työvoimakoulutusta .
TEM:n mukaan viranomaiset lisäsivät työllistämistoimien määrää työttömyyden kasvuun nähden liian vähän , mikä on sittemmin lisännyt pitkäaikaistyöttömyyttä .

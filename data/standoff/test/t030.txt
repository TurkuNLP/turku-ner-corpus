" Valko-Venäjä saattaa yhdistyä Venäjään "
Pahoissa vaikeuksissa oleva Valko-Venäjä nojaa yhä vahvemmin naapuriinsa Venäjään .
Edessä saattaa olla valtioliitos , joka olisi pääministeri Putinin mukaan jopa " toivottavaa " .
Venäjän pääministeri Vladimir Putinilta kysyttiin Seliger-järven nuorisoleirillä , mitä mieltä hän on siitä , että Venäjä ja Valko-Venäjä yhdistyisivät yhdeksi valtioksi .
Putin sanoi , että mahdollinen liitos on " toivottavaa , ja täysin riippuvaista Valko-Venäjän kansan tahdosta " , uutistoimisto RIA Novosti kertoo .
Kun asiaa kysynyt valkovenäläinen mies sanoi heidän haluavan sitä , Putin sanoi taistelevansa liitoksen puolesta .
Putin kuitenkin ilmaisi , että asiassa on kunnioitettava myös Valko-Venäjän presidentin Aljaksandr Lukašenkan tahtoa .
Valko-Venäjä on kärsinyt pahoista talousvaikeuksista , energiasta on pulaa ja maaseudulla on arvioitu olevan jopa nälänhätää vastaava tilanne .
Maan opposition mielenosoitukset muun muassa viime joulukuun presidentinvaalien aikaan tukahdutettiin väkivaltaisesti ja mielenosoittajia pidätettiin .
Venäjä ja Valko-Venäjä ovat jo esimerkiksi tullialue- ja viisumiyhteistyössä ja Valko-Venäjä on vahvasti riippuvainen naapurinsa taloudellisesta tuesta .

Suomi säästyi jätti-iskulta
Maailman laajin tietomurto ei ulottunut Suomeen .
Tietoturvayhtiö McAfeen keskiviikkona julkistaman raportin mukaan jättimurtojen sarjan kohteeksi joutui yli 70 yhtiötä ja organisaatio yli kymmenestä eri maasta .
Suomesta jälkiä ei löytynyt .
Murrot on tehty viiden viime vuoden aikana .
McAfee uskoo , että hyökkäysten takana on yksi valtiollinen taho .
Osa asiantuntijoista epäilee syylliseksi Kiinaa .
Suomen lähin tietomurron uhri löytyi Tanskasta , jossa rikollisten kohteena oli vuoden 2008 syksyllä satelliittiviestintälaitteita valmistava yhtiö .
Saksassa rikolliset murtautuivat vuonna 2009 kymmenen kuukauden ajan tilintarkastusketjun tietojärjestelmiin .
Lisäksi tietomurtautujat tunkeutuivat Euroopassa kahteen kohteeseen sekä Britanniassa että Sveitsissä .
Kaikkiaan valtiollisen toimijan uhreja oli 14 maasta , joista valtaosa Yhdysvalloista .
McAfee pääsi tietomurtajien jäljille , koska sillä oli pääsy erääseen murtautujien käyttämän palvelimen lokitiedostoihin .

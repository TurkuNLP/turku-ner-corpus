Jatkis Part 1 .
Päätin alottaa jatkotarinan kirjottamisen .
En osaa sanoa kuinka usein kirjoitan ja kuinka paljon , mutta lupaan että lukemista riittää ja EN aio lopettaa kesken. :D
Nimeä en ole keksinyt , joten jos ehdotuksia löytyy niin antaa kuulua vaan .
Nuori , kolmetoista vuotias poika asteli hyvin pitkässä heinikossa .
Kuiva heinä oli väriltään kellertävää ja se kutitti ärsyttävästi hänen kasvojaan .
Hän siristeli silmiään katsahtaessaan aurinkoon .
Poika pysähtyi ja katsoi suurta haukkaa , joka peitti auringon pieneksi hetkeksi .
Haukan ruskeat ja mustat värit ehtivät välähtää nopeasti .
Kuului kovaa kirskuntaa ja tööttäys .
Poika hätkähti ja lähti juoksuun , joka oli vaikeaa kuoppaisella pellolla .
Hän loikkasi heinikosta esiin soratielle ja oli kaatua naamalleen , mutta onnistui säilyttämään tasapainonsa .
Hän lähti juoksemaan kohti bussia ja mietti miten niin vanha rotisko voi yhä toimia .
Näytti kuin siitä ensimmäisessä töyssyssä lähtisi kaikki osat irti .
Siltä se oli näyttänyt jo monta kuukautta .
Bussi oli joskus ollut keltainen , mutta ei pojan elinaikana .
Nyt se on hiekkapölyn harmaa .
Kun poika loikkasi sisään , bussi heilahti pelottavasti .
Poika joutui ottamaan tukea ovesta jotta pysyisi pystyssä .
Kuului möreä ja hyvin karhea yskäys .
-Maks .
Ääni oli hyvin matala ja käheä ja sen sävy sai pojan säpsähtämään .
Maks nosti hitaasti katseensa ylös .
Kuski katsoi häntä , kuten aina Maksin ollessa myöhässä .
Tuo ilme olisi saanut demoninkin pakenemaan paikalta .
Maks nielaisi .
- Hei , Krobs ... , Maks sanoi ja käveli istumaan bussin keski osaan .
Penkistä lennähti pölypilvi , kun hän istui .
Maks katsoi kuinka Krobs painoi kaasua ja käänsi vaihdekeppiä .
Bussi nytkähti liikkeelle .
Maks tarkasteli Krobsia peilin kautta .
Mies oli vanha , varmaan 60-70 vuotias .
Häntä voi jo sanoa maailmaa nähneeksi .
Hänen naamansa oli kapea ja pitkä ja hänen otsaansa koristi leveä ja pitkä arpi , joka jatkui hänen vasemman silmän päältä melkein alas leukaan .
Se oli syy miksi hänen toinen silmänsä ei ole auki .
Maks ei ole ikinä uskaltanut kysyä mistä arpi oli peräisin , mutta hän oli miettinyt eri vaihtoehtoja .
Ensimmäinen veikkaus oli sota-arpi .
Jos vaikka hän jäi jälkeen ja joutui vangiksi ja kidutettavaksi .
Ja sitten jossain vaiheessa hän pääsi pakoon .
Toinen vaihtoehto olisi kolari .
Krobs ajaa niin huolimattomasti , että on ihme että hänellä on ylipäätään ajokorttia .
Tai eihän sitä kukaan voi tietää , jos hänellä ei sitä vaikka olisikaan .
Krobsista ei tiedetä mitään muuta kuin se , että hän on bussikuski .
Kukaan ei edes tiedä missä hän asuu .
Hän saattaa jopa asua tässä bussissa .
Maks katsahti Krobsin toiseen silmään , miettiessään sen väriä , mutta tajusi miehen tuijottavan suoraan häneen .
Maks käänsi päänsä nopeasti ikkunaan ja onnistui samalla kolauttamaan sen siihen .
- Ouuuts ... , hän mutisi ja piteli päätään .
Kuului kikatusta .
Maks kääntyi nyrpeänä katsomaan taakseen .
Kaksi penkkiriviä taaksepäin istui tyttö .
Tyttö säpsähti huomatessaan Maksin ilmeen .
- Ei ollut hauskaa , Aleksandra , Maks nurisi .
Tyttö nousi ja käveli horjahdellen hänen viereensä .
Hän vältteli katsomasta peiliin , sillä hän tiesi Krobsin tuijottavan vihaisesti .
- Se on AleX ! Tyttö sanoi , korostaen lempinimen loppua .
Aleksandra käänsi katseensa ulos .
Siellä oli alkanut sataa .
Pisarat hakkasivat ikkunaa ja saivat kaiken näyttämään vääristyneeltä .
- Hyvä on , AleX ! Maks korjasi nimen samaan sävyyn kuin tyttö oli itse määritellyt .

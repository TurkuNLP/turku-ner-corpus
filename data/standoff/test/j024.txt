Komission asetus ( EY ) N:o 1415/2006 , annettu 26 päivänä syyskuuta 2006 , pysyvän tarjouskilpailun avaamisesta Slovakian interventioelimen hallussa olevan maissin myymiseksi uudelleen yhteisön markkinoilla
EUROOPAN YHTEISÖJEN KOMISSIO , joka ottaa huomioon Euroopan yhteisön perustamissopimuksen , ottaa huomioon viljan yhteisestä markkinajärjestelystä 29 päivänä syyskuuta 2003 annetun neuvoston asetuksen ( EY ) N:o 1784/2003 ja erityisesti sen 6 artiklan , sekä katsoo seuraavaa :
( 1 ) Interventioelinten hallussaan pitämien viljojen myyntiin saattamisen menettelyistä ja edellytyksistä 28 päivänä heinäkuuta 1993 annetussa komission asetuksessa ( ETY ) N:o 2131/93 säädetään erityisesti , että interventioelimen hallussa oleva vilja saatetaan markkinoille tarjouskilpailulla ja sellaisten hintaedellytysten perusteella , jotka mahdollistavat markkinahäiriöiden välttämisen .
( 2 ) Slovakialla on interventiovarastoissa maissia , joka olisi käytettävä .
( 3 ) Slovakian interventioelimen hallussa olevat maissivarastot olisi sen vuoksi saatettava yhteisön viljamarkkinoille .
( 4 ) Yhteisön markkinoiden tilanteen huomioon ottamiseksi on suotavaa säätää , että komissio hallinnoi tarjouskilpailua .
Lisäksi on vahvistettava jakokerroin vähimmäismyyntihinnan suuruisille tarjouksille .
( 5 ) Slovakian interventioelimen komissiolle toimittamassa tiedonannossa on lisäksi tärkeää säilyttää tarjousten tekijöiden nimettömyys .
( 6 ) Hallinnoinnin nykyaikaistamiseksi on syytä säätää komission pyytämien tietojen lähettämisestä sähköisessä muodossa .
( 7 ) Tässä asetuksessa säädetyt toimenpiteet ovat viljan hallintokomitean lausunnon mukaiset ,
ON ANTANUT TÄMÄN ASETUKSEN :
1 artikla
Slovakian interventioelin myy yhteisön sisämarkkinoilla pysyvällä tarjouskilpailulla hallussaan olevat 100000 maissitonnia .
2 artikla
Edellä 1 artiklassa säädettyyn myyntiin sovelletaan asetusta ( ETY ) N:o 2131/93 .
Poiketen siitä , mitä edellä mainitussa asetuksessa säädetään
a ) tarjoukset vahvistetaan tarjouksen kohteena olevan erän tosiasiallisen laadun perusteella ;
b ) vähimmäismyyntihinta vahvistetaan tasolle , jolla se ei häiritse viljamarkkinoita .
Vähimmäismyyntihinta ei saa kuitenkaan olla kyseisenä kuukautena voimassa olevaa interventiohintaa , kuukausittaiset korotukset mukaan luettuina , alempi .
3 artikla
Poiketen siitä , mitä asetuksen ( ETY ) N:o 2131/93 13 artiklan 4 kohdassa säädetään , vakuus on 10 euroa tonnilta .
4 artikla
1. Ensimmäiseen osittaiseen tarjouskilpailuun tarkoitettujen tarjousten jättämisen määräaika päättyy 27 päivänä syyskuuta 2006 kello 15.00 ( Brysselin aikaa ) .
Seuraaviin osittaisiin tarjouskilpailuihin tarkoitettujen tarjousten jättämisen määräaika päättyy joka keskiviikko kello 15.00 ( Brysselin aikaa ) .
Viimeiseen osittaiseen tarjouskilpailuun tarkoitettujen tarjousten jättämisen määräaika päättyy 18 päivänä lokakuuta 2006 kello 15.00 ( Brysselin aikaa ) .
2. Tarjoukset on jätettävä Slovakian interventioelimelle , jonka yhteystiedot ovat seuraavat : Pôdohospodárska platobná agentúra oddelenie obilnín a škrobu Dobrovičova 12 SK-815 26 Bratislava Puhelin (421-2) 58 24 32 71 Faksi (421-2) 53 41 26 65 Sähköposti : jvargova@apa.sk
5 artikla
Slovakian interventioelimen on annettava saadut tarjoukset komissiolle tiedoksi kahden tunnin kuluessa tarjousten jättämisen määräajan päättymisestä .
Ilmoitus on toimitettava sähköisessä muodossa liitteessä olevan lomakkeen mukaisesti .
6 artikla
Asetuksen ( EY ) N:o 1784/200325 artiklan 2 kohdassa tarkoitettua menettelyä noudattaen komissio vahvistaa vähimmäismyyntihinnan tai päättää olla hyväksymättä saatuja tarjouksia .
Jos eri tarjoukset koskevat samaa erää ja niiden yhteismäärä ylittää käytettävissä olevan määrän , vähimmäishinta voidaan vahvistaa erikseen jokaiselle erälle .
Vähimmäishinnan suuruisten tarjousten osalta vähimmäishinnan vahvistamiseen voi liittyä tarjottujen määrien jakokertoimen vahvistaminen .
7 artikla
Tämä asetus tulee voimaan kolmantena päivänä sen jälkeen , kun se on julkaistu Euroopan unionin virallisessa lehdessä .
Tämä asetus on kaikilta osiltaan velvoittava , ja sitä sovelletaan sellaisenaan kaikissa jäsenvaltioissa .
Tehty Brysselissä 26 päivänä syyskuuta 2006 .
Komission puolesta Mariann Fischer Boel Komission jäsen

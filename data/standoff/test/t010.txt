TS : HK:n " parempi rypsiporsas " luovutti
HK Ruokatalo on toimittanut Eviralle selvityksen , jossa se lupaa muun muassa lopettaa rypsiporsastuotteidensa mainostamisen sydänystävällisinä .
Evira on kritisoinut voimakkaasti HK:n possumainontaa , kertoo Turun Sanomat .
HK Ruokatalo on vääntänyt useiden kuukausien ajan kättä elintarviketurvallisuusvirasto Eviran kanssa väittämistä , joita yhtiö on käyttänyt rypsirehua syöneen sian lihasta valmistettujen tuotteidensa mainonnassa .
Alun perin HK hehkutti rypsiporsaan olevan " sydämelle parempaa " .
Eviran arvosteltua ruokakonsernia väittämästä , jonka totuudenmukaisuudesta ei ole näyttöä , HK vaihtoi vakuutteluihin " se parempi rypsiporsas " , " vähemmän kovaa rasvaa " ja " rasvasta 1/3 kovaa rasvaa " .
Evira ei nähnyt myöskään näiden mainoslauseiden käyttöä sopivana .
Selvityksessään HK lupaa lopettaa kiistanalaisten väittämien käytön tuotteiden mainonnassa elokuun alusta lähtien .
Etiketit vaihdetaan seuraaviin pakkauseriin .
Evira tulee käymään läpi toimet , jotka HK on selvityksessään luvannut , ja arvioimaan niiden riittävyyden .
– Seuraavaksi pidämme sisäisen kokouksen , jossa katsotaan , onko aihetta jatkotoimiin vai onko tämä riittävä selvitys , kommentoi Eviran ylitarkastaja Marjo Misikangas Turun Sanomille .

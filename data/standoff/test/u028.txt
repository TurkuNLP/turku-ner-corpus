Sirpa Jalkanen Suomalaisen Tiedeakatemian esimieheksi
Turun yliopiston immunologian professori Sirpa Jalkanen on Tiedeakatemian historian toinen esimiehenä toimiva naisprofessori .
Suomalaisen Tiedeakatemian vuosikokouksessa 12.4. uudeksi esimieheksi valittu professori Sirpa Jalkanen on tutkinut tulehdustautien ja syövän syntymekanismeja sekä niiden uusia hoitomahdollisuuksia .
Hän johtaa Ihmisen puolustusmekanismit -huippuyksikköä .
Tiedeakatemian 102-vuotisen historian aikana vain yksi naisprofessori on toiminut ennen Jalkasta seuran esimiehenä : Elina Haavio-Mannila vuosina 1995–1996 .
Vuosikokouksessa valittiin lisäksi uusia jäseniä Suomesta ja ulkomailta .
Turun yliopistosta valittiin uudeksi jäseneksi seuran humanistiseen osastoon Suomen historian professori Kirsi Vainio-Korhonen .
Tiedeakatemian vuotuinen kunniapalkinto myönnettiin professori Antti Vaherille .
Suomalainen Tiedeakatemia on vuonna 1908 perustettu yleistieteellinen seura , jonka tehtävänä on edistää tieteellistä tutkimusta .
Tiedeakatemialla on 646 kotimaista ja 198 ulkomaista jäsentä .
Jäsenet kutsutaan tieteellisten ansioiden perusteella .
Seuran kuusihenkisen hallituksen jäsenenä toimii Turun yliopistosta professori Eva-Mari Aro .

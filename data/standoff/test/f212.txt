M-juna
M-junassa Pohjois-Haagan seisakkeella kerrostalot taipuvat vastahakoisesti poispäin radasta .
" Eikö sinustakin ? " kysyit kolme vuotta sitten .
Ajattelin sinun kuvittelevan omiasi , mutten tohtinut kertoa sitä .
Nyökkäsin päätäni katsellen punatiilisiä taloja .
Sormesi tiukensivat otettani omistani hetkeksi ja luin sen kiitokseksi .
Tänään nojaan päätäni ikkunaan katsellen samoja korkeita taloja .
" Hei katsokaa , ne ovat vinossa !
Ettekö näe ? "
huudahdan vaunulliselle ihmisiä ja odotan kuulevani äänesi .
Täällä on niin hiljaista lähtösi jälkeen .
Kuulisi yöperhosen siipien liikkeen .

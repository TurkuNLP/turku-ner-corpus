Komission päätös , tehty 20 päivänä kesäkuuta 2006 , Romaniasta peräisin olevan piikarbidin tuontia koskevan polkumyynnin vastaisen menettelyn päättämisestä ( 2006/423/EY )
EUROOPAN YHTEISÖJEN KOMISSIO , joka ottaa huomioon Euroopan yhteisön perustamissopimuksen , ottaa huomioon polkumyynnillä muista kuin Euroopan yhteisön jäsenvaltioista tapahtuvalta tuonnilta suojautumisesta 22 päivänä joulukuuta 1995 annetun neuvoston asetuksen ( EY ) N:o 384/96 , jäljempänä " perusasetus " , ja erityisesti sen 9 artiklan , on kuullut neuvoa-antavaa komiteaa , sekä katsoo seuraavaa :
A. MENETTELY
( 1 ) Komissio vastaanotti 17 päivänä toukokuuta 2005 valituksen , jossa väitettiin Romaniasta peräisin olevan piikarbidin tuonnin tapahtuvan vahingollisella polkumyynnillä .
( 2 ) Valituksen teki European Chemical Industry Council ( CEFIC ) perusasetuksen 4 artiklan 1 kohdan ja 5 artiklan 4 kohdan mukaisesti sellaisten yhteisön tuottajien puolesta , joiden tuotanto muodostaa 100 prosenttia piikarbidin koko tuotannosta yhteisössä .
( 3 ) Valitus sisälsi alustavaa näyttöä polkumyynnin ja siitä aiheutuvan merkittävän vahingon olemassaolosta .
Tämä katsottiin riittäväksi perusteeksi polkumyynnin vastaisen menettelyn aloittamiselle .
( 4 ) Tämän vuoksi komissio aloitti Euroopan unionin virallisessa lehdessä julkaistulla ilmoituksella ( " vireillepanoilmoitus " ) Romaniasta peräisin olevan CN-koodiin 28492000 kuuluvan piikarbidin tuontia yhteisöön koskevan polkumyynnin vastaisen menettelyn .
( 5 ) Komissio ilmoitti virallisesti tutkimuksen vireillepanosta niille vientiä harjoittaville tuottajille , tuojille ja tuojia tai viejiä edustaville järjestöille , joita asian tiedettiin koskevan , sekä viejämaan edustajille , käyttäjille , kuluttajajärjestöille ja valituksen tehneille yhteisön tuottajille .
Asianomaisille osapuolille annettiin tilaisuus esittää näkökantansa kirjallisesti ja pyytää saada tulla kuulluiksi menettelyn aloittamista koskevassa ilmoituksessa asetetussa määräajassa , minkä lisäksi kaikille asianomaisille lähetettiin kyselylomakkeet .
B. VALITUKSEN PERUUTTAMINEN JA MENETTELYN PÄÄTTÄMINEN
( 6 ) CEFIC peruutti virallisesti valituksensa 1 päivänä maaliskuuta 2006 .
( 7 ) Perusasetuksen 9 artiklan 1 kohdan mukaisesti menettely voidaan päättää , jos valitus peruutetaan , paitsi jos päättäminen ei ole yhteisön edun mukaista .
( 8 ) Komissio katsoi , että menettely olisi päätettävä , koska tutkimuksessa ei tullut esiin sellaisia seikkoja , joiden vuoksi menettelyn päättäminen ei olisi yhteisön edun mukaista .
Asianomaisille osapuolille ilmoitettiin asiasta ja niille annettiin mahdollisuus esittää huomautuksensa .
Huomautuksia siitä , että menettelyn päättäminen ei olisi yhteisön edun mukaista , ei esitetty .
( 9 ) Tämän vuoksi komissio katsoo , että Romaniasta peräisin olevan piikarbidin yhteisöön suuntautuvaa tuontia koskeva polkumyynnin vastainen menettely olisi päätettävä ottamatta käyttöön polkumyynnin vastaisia toimenpiteitä ,
ON PÄÄTTÄNYT SEURAAVAA :
Ainoa artikla
Päätetään Romaniasta peräisin olevan CN-koodiin 28492000 kuuluvan piikarbidin tuontia koskeva polkumyynnin vastainen menettely .
Tehty Brysselissä 20 päivänä kesäkuuta 2006 .
Komission puolesta Peter Mandelson Komission jäsen

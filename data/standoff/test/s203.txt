Opiskelua ja aurinkoa eksoottisessa Aasiassa
Haluaisitko sinä yhdistää vaihto-opiskelun ja eksoottisen unelmaloman jossakin Aasian vaihtokohteista ?
Suomalaisen Asia Exchangen avulla pääset kokemaan unohtumattoman vaihto-opiskelun kulttuurien , lämmön ja auringon Aasiassa .
Vaihtokohteen voit itse valita Kiinan , Thaimaan tai Indonesian väliltä .
Yksi asia on kuitenkin varmaa : tulet kokemaan luultavasti yhden elämäsi parhaimmista hetkistäsi vaihto-opiskelua suorittaessasi .
Olen Turun yliopiston valtio-opin viidennen vuoden pääaineopiskelija .
Vietin neljä huikeaa kuukautta viime syksynä vaihto-opiskelijana Indonesiassa , Balin kauniilla saarella .
Balia ei turhaan ole kutsuttu ” Jumalten saari ” , ” Maailman aamu ” tai ” Viimeinen maanpäällinen paratiisi ” –synonyymeillä .
Uskomatonta vaihtoaikaa on mukava muistella näin jälkikäteen ja olenkin monesti todennut , että olen erittäin onnellinen , että lähdin Balille .
Päivääkään en vaihtaisi tuosta ajasta pois , vaikka koti-ikävä välillä vaivasikin .
Roppakaupalla kokemuksia , kavereita ja seikkailuja rikkaampana on taas hyvä ponnistaa eteenpäin .
Monet ovat kysyneet minulta , miksi ylipäänsä lähdin Indonesiaan ja Balille .
Vastasin heille ennen lähtöäni useasti , että Balin eksoottisuus , ainutlaatuisuus ja monipuolisuus houkuttelivat minua .
Halusin yhdistää sekä opiskelun , maailmankatsomuksen avartamisen ja matkustelun ja näin ollen Bali oli tähän tarkoitukseen täydellinen paikka !
Hakeminen on vaivatonta ja valinta lähes varmaa
Päätös vaihtoon hakemisesta syntyi yhdessä ystäväni kanssa hetken pohdinnan tuloksena .
En ollut aikaisemmin ollut opiskelijavaihdossa ja kun oiva tilaisuus siihen tarjoutui , miksi olisin jättänyt lähtemättä , vieläpä Balille .
Hain vaihtopaikkaa suomalaisen Asia Exchange -yrityksen ( AE ) tarjoamana , jonka kautta voi hakea 3-8 kuukauden vaihtoihin eri puolelle Aasiaa .
Valittavana on runsas ja monipuolinen määrä yliopistoja niin Bangkokissa , Phuketissa , Kiinan Kantonissa kuin Balillakin .
Hakeminen on helppoa , vaivatonta ja paikan saaminen käytännössä varmaa .
AE neuvoo monipuolisesti käytännön järjestelyissä ja vaihtoon voi lähteä vaikka kaveriporukalla .
Myös ilman korkeakoulupaikkaa olevat voivat tiedustella vaihtopaikkoja .
Hienoa oli myös se , että alustavan vastauksen hyväksymisestä sai jo viikon kuluttua hakemuksen jättämisestä .
Sitten olikin edessä vain reissusuunnitelmien tekeminen ja lentolippujen ostaminen .
Opiskelua , arkea ja matkustelua
Aasia on kasvattanut suosiotaan vaihtokohteena voimakkaasti , sillä Aasia tarjoaa houkuttelevan opiskeluympäristön sekä mahdollisuuden tutustua maailman vilkkaimmin kasvavaan talousalueeseen .
Näiden lisäksi Aasia tarjoaa erilaisia kulttuureja , eksoottisia matkakohteita sekä lämpöä , monipuolisia harrastusmahdollisuuksia ja seikkailuja .
Trooppinen ilmasto , miljoonakaupungit , edullisuus , matkustusmahdollisuudet , ystävälliset ihmiset ja laadukas opetus tekevät Aasian vaihdosta ainutlaatuisen kokemuksen , jonka muistot säilyvät mielessäsi koko elämän .
Opiskelu on tietysti hieman erilaista Aasiassa kuin mihin olemme yleisesti Suomessa tottuneet .
Osa vaihtokokemusta on tietysti paikalliseen kulttuuriin ja yliopiston tapoihin sopeutuminen ja loppujen lopuksi se toi opiskeluunkin tietynlaista ainutlaatuisuutta .
Luentoja järjestettiin pääasiassa maanantaista keskiviikkoon ja koulupäivät saatiin usein sen verran ajoissa , että loppupäivän pystyi käyttämään vaikkapa surffailuun , shoppailuun , auringon ottamiseen tai vaikkapa balilaiseen elämäntapaan tutustuessa .
Tulevina lukukausina Balilla tullaan järjestämään myös vierailuja hyväntekeväisyyskohteisiin ja vaihtareilla on mahdollisuus osallistua vapaaehtoistyöhön .
Suoritettavat kurssit Udayana Universityssä olivat mielestäni mielenkiintoisia ja hyödyllisiä .
Valmis opinto-ohjelma sisälsi kursseja joissa käsiteltiin Kaakkois-Aasian talouselämään , kansainvälistä turismijohtajuutta , kauppalakia sekä Indonesian historiaa ja kulttuuria .
Kattavan oppiaineen antoi myös paikallisen , bahasa indonesian , kielen opiskelu .
Opintojen hyväksi lukeminen vaihtelee korkeakouluittain , mutta omalta kohdaltani saan opintosuoritusmerkinnät suorittamistani kursseista tiedekunnan yleisiin opintoihini .
Mielenkiintoisten luentojen lisäksi vaihto-opiskelijoille järjestettiin workshopeja sekä ekskursioita , joiden kautta oli mahdollista tutustua paikalliseen kulttuuriin entistä syvällisemmin .
Nämä olivat mielestäni erittäin mielenkiintoisia !
Vaihtoaika kannattaa käyttää tehokkaasti ja hyödyllisesti ja mikäpä olisikaan parempaa aktiviteettia vapaa-aikana kuin matkustelu .
Aasian sisäinen matkustaminen on vaivatonta ja varsin edullista .
Syysloma mahdollistaa reissaamisen ja pidennettyjen viikonloppujen ansiosta Indonesia ja Bali tarjoavat jo itsessään paljon vaihtoehtoja matkustelulle .
Suosittelen lämpimästi kuitenkin hyödyntämään tilaisuutta matkustella sillä hyviä matkakohteita ovat mm. Australia , Malesia , Thaimaa , Vietnam , Singapore ja Kiina .
Kaikki hyvä loppuu aikanaan , mutta onneksi tuhannet valokuvat , ihanat seikkailut ja kokemukset sekä kivat kaverit kultaavat muistot .
Vasta vaihdon jälkeen voi pohdiskella vaihdon antia , mutta omalta kohdaltani voin sanoa , että vaihtokokemus kasvattaa valtavasti .
Jokaisen opiskelijan pitäisi kokea se .

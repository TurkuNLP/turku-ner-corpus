Runkku ja Hopee
Teltsu , se on niinku Telatassu , se rassaa Karrin kimpussa .
Mä oon ihan hipihiljaa nurkas .
Ei se kauheesti koskaan puhu , enkä mäkään .
Se ei tykkää , et mä istun tääl , et tääl alakerras on muita ku se ja Karri , mut se antaa mun silti monesti istuu tääl tosi pitkään enneku ajaa mut pois .
Karri on meidän kärry eikä sillä oo käsiä .
Teltsulla on , mut sillä ei oo jalkoja .
Mä oon kuullu , et Teltsu on joskus ollu solttu ja astunu miinaan tai jotain , ja siks se istuu ny tuos telatuolis .
Karriki on joskus ollut ihan oikeissa töissä , taksina tai jotain , mut siitä on aikaa .
Sitä on tuunattu niin paljo , et ei se enää taksista mee .
" Etsä vois Runkku nyt lähtee niinku vittuun ? "
Teltsu heittää mulle .
Mä kohautan olkiani ja lähen nouseen portaita yläkertaan .
Stilsu makaa sohvalla taju kankaalla .
Se on meidän jengin pomo eikä se tykkää Karrista .
Se sanoo , et se ei tykkää koneista ja Karri on kone ja siks se ei tykkää siitä .
Emmäkään tykkää koneista eikä kukaan muukaan meistä , paitsi ehkä Teltsu , mut mun mielestä Karri on silti ihan ookoo .
Stilsu ei tykkää Teltsustakaan , kun Teltsu aina häärää Karrin kans ja kun se on muutenki puoliks kone .
Mut alakerras Teltsu on pomo eikä ees Stilsu rähise siellä koskaan .
Stilsu on tapellu yöllä , sen kädet on auki ja paita veres .
Mut se nyt on aina veres .
Se diilaa aineita ja sit vetää niitä ja sit se alkaa koluaan tätä meidän korttelia ja hakkaa tai painaa tai molempia mitä vaan kiinni saa .
Ei se paljoo välitä et onko se kundi vai gimma vai nuori vai kalkkis , ne on kaikki sen narkkareita ja se on muutenki niin iso , ettei sen tartte välittää .
Sit ku ne selvii , ne tulee taas ruinaan Stilsulta kamaa .
Se tykkäis et me sanottais sitä Stiletiks , mut se on liian vaikee nimi ja siks me sanotaan sitä Stilsuks .
Tai muut sanoo , mä en .
Mua sanotaan Runkuks , se on niinku Runoilija , ku mä en sano koskaan mitään , kirjotan vaan seinille .
Tai kyllä mä joskus lapsena sanoin , mut sit konekorttelin peltijengi sai mut kiinni ja leikkas multa kielen .
Sit Stilsu on hakannu multa etuhampaat , ku emmä sen mielestä niitä enää tartte , ku emmä osaa puhuu .
Mä istun siinä tuolilla ku Stilsu avaa silmänsä .
Mä nään siitä et sitä riepoo ja jomottaa ja mä häivyn kiireesti pois ja piiloon .
Se tulee peräs , mut ei se mua jaksa ettii , se vaan alkaa riehuu ja sit alkaa kuulua kirkumista ja huutoja ja kaikkee muuta meteliä .
Mä painan kädet korville , se on vähän ku menis jonneki pois .
Me istutaan Karrin kyydis ja ajetaan ostarille .
Se on vähä sellanen ei minkään jengin maa .
Konekorttelin jengi on tietysti kans siellä .
Ne asuu ihan meidän naapurissa eikä me tykätä niistä .
" Vittu et alko haiseen paska ! " ne huutaa meille .
Ne sanoo kaikkia ihmisiä paskapusseiks tai räkäpaskoiks tai sellasiks .
Tai limanaamoiks tai vittunaamoiks .
" Mitä vittuu noi roskikset rämisee ? " Stilsu huutaa isoon ääneen et ne kuulis kans .
Me sanotaan niitä roskiksiks tai vaikka paskapöntöiks .
Ne ku on peltiä , niinku roskiksetki , tai on ne kyllä muoviaki , konejengi siis , ja roskiksetki , ainaki jotku .
Ne näyttää meille käsimerkkejä ja me näytetään niille .
Mut ei me aleta nyt rähiseen , pidetään vaan lämpöö päällä .
Niillon oma kortteli , meillä oma , nii ei nyt tartte riehuu .
Jotku luulee , et koneet on kovia eikä niille pärjää , mut ei se nii mee .
Jotku niistä on sairaan nopeita , mut ne on sit heikkoi .
Sit jotku niistä on tosi vahvoi , mut ne on sit hitaita .
Jotku niistä sammahtaa tosi nopeesti .
Pitää vaan tietää , mitä tekee nopeiden kans ja mitä sit vahvojen kans , nii sitä pärjää ihan kivasti .
On tietty ardet , ne on tosi pahoja .
Ne on entisii vartijoita ja sellasii , ja ne on nopeita ja vahvoja .
Mut ei niitä täällä paljoo oo eikä ne hengaa konekorttelin peltipurkkien kans , niillä on niinku vähä isommat kuviot .
Konejengi on sellasta sekalaista peltiromua .
Yks niistä on sellanen mainospelle , se on karannu jostain pikaruokalasta .
Yks toinen on sitte sellanen linkkaava köyryselkänen rautakanki , joka on aina tukevasti kamois .
Ne on kaikki sellasii säälittävii luusereita , sellasia ku me .
Mun sydän alkaa hakkaan ihan raivona , ku mä nään sen .
Mä sanon sitä Hopeeksi .
Se menee hengaan konejengin kärrylle .
Se on musta kaunein olento koskaan .
Mun mielestä se on tytsy , mut eihän koneista voi sanoo , et onko ne tytsyi vai kundei .
Mä tykkään hengata täällä ostarilla just siks , ku täällä mä aina joskus nään sitä .
Mä haluaisin mennä sen luokse ja sanoo kuinka paljo mä rakastan sitä , mut emmä pysty .
Siis meneen , mut emmä tietenkään vois sille mitään sanookaan .
Joskus mä hengaan vaan ostarilla ihan yksikseen , et näkisin senki yksin .
Sit jos se on , niin mä oon ihan vaan jähmettyny paikoilleen .
Joskus se tuijottaa mua , niillä sen hopeasilmil , ja sillon musta tuntuu , et mä kuolen siihen paikkaan .
Mä oon öisin spreijannu sydämiä , isoja ja pikkuisia punaisia sydämiä , ihan joka puolelle ostaria , vaikka ei muu jengi sitä tiedä enkä mä aio kertoo .
Mä haluaisin niin kovasti spreijata ostarin etuseinään mut ja sen ja ison sydämen , mut jos mä tekisin sen , niin mut varmaan tapettais .
Ja se voitais tappaa kans .
Siks mulla on piilossa semmoinen isompi kuva , johon tulee mä ja se ja sit paljo sydämiä ja kaikkee .
Sitte ku se on valmis , nii mä näytän sen sille ja sit se ehkä tajuu ja me aletaan kimppaan .
Mä tiedän , et oon kyl ihan sekasi , mut ei se mua haittaa .

Hän
Hautajaiset .
Pelkkiä sekottuneita kyyneleitä ja sadepisaroita .
Onneksi ne ovat nyt ohi .
Meikki valuneena poskille voi palata tyhjään asuntoon .
Kaikki siellä tulee muistuttamaan hänestä .
Etenkin viimekesän kuva mökiltä .
Hänen ilonsa näkyy suuressa hymyssä ja loistavissa , suklaanruskeissa silmissä .
Musta , lyhyt tukka sojottaa joka suuntaan , kun hän hyppää laiturilta vaaleaan ja kirkkaaseen veteen .
En saa katsettani irti kuvasta .
Nuo silmät kahlitsevat minut ja vetävät minut kehyksiin , aivan kuin hän vetäisi minut veteen mukanaan .
Suljen silmäni kyyneleiden yrittäessä pyrkiä ulos .
Nostan käteni pienen , kultaisen medaljongin päälle ja puristan sen nyrkkini sisään .
Me riitelimme sinä iltana .
Silti se ilta loppui pitkään suudelmaan .
Pystyn tuntemaan sen .
Se riipaisee sydäntäni .
Pudistan päätäni ja potkin kengät jalastani .
Riisun takin lattialle ja kävelen kohti kylpyhuonetta .
Matkalla riisun ja pudotan lattialle musta ja kiiltävän mekkoni , sekä tummat alusvaatteeni .
Astun kylpyhuoneeseen ja sytytän kylpyammeen vierellä olevat kynttilät .
Painaessani katkaisijaa , pimeys valtaa hetkeksi koko huoneen , kunnes kynttilöiden loiste nappaa pimeydestä kiinni ja murtavat sen .
Katson itseäni peilistä .
Ripsiväri on valunut jo pitkän matkaa poskillani .
Vetäisen hiussoljen irti ja hiukseni valahtavat auki .
Otsatukka lennähtää silmilleni ja kätkee ne alleen .
Astun tyhjään ja kylmään ammeeseen ja avaan vesihanan .
Jäätävä vesi muuttuu nopeasti mukavan lämpimäksi ja rentouttavaksi .
Kun vettä on kaulaan asti suljen silmäni ja laskeudun veden alle .
Avaan silmäni , kaikki on sumeaa .
Pystyn näkemään hänet .
Hän on aivan edessäni hymyilemässä ja vilkuttamassa .
Hän lähestyy minua , mutta happeni loppuu ja joudun nousemaan pintaan .
Hengitän keuhkoni täyteen ilmaa ja sukellan uudelleen .
Olen veden alla kauan , mutta hän ei tule .
Minun täytyy lakata kuvittelemasta , että hän tulee .
Mutta en pysty .
Haluan hänet tänne .
Haluan hänen halaavan minua ja suutelevan yhä uudelleen ja uudelleen .
Nojaan ammeen reunaan ja suljen silmäni .
Hän seisoo edessäni ja ottaa kädestäni kiinni .
- Hankitaan koira !
Sellainen noutaja , vai mikä se nyt oli !
Hänen äänensä oli hyvin innokas ja kaikui kauas mökkimme pihassa .
Hänen silmänsä säihkyivät .
Sama viikonloppu , jolloin kuva otettiin .
Istuimme nuotiolla ja hän kietoi kätensä ympärilleni .
Hän oli lämmin ja se sai minut hymyilemään .
Söimme vaahtokarkkeja nuotion äärellä ja katsoimme taivasta joka punersi auringon laskiessa .
Äkkiä kaikki näkyi välähdyksinä pääni sisällä .
Liekit .
Hän työntää minut ulos .
Viimeinen kerta kun näen hänen suklaiset silmänsä .
Hän katoaa kellertävän oranssiin mereen , eikä tule takasin .
Avaan silmäni .
Hän tuijottaa minua .
Ilma tuntuu pehmoiselta .
Tuntuu kuin makaisin sumussa .
Hän saa minut jälleen hymyilemään .
Hän painaa huulet huuliani vasten ja kietoo kätensä ympärilleni .
Lämpö siirtyy hänestä minuun .
Hän katsoo minua syvälle silmiin .
- En jätä sinua koskaan , hän kuiskaa korvaani .
Suljen silmäni ja kun avaan ne näen kylpyhuoneen katon .
Se oli unta , mutta silti hymyilen .

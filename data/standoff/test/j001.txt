Neuvoston asetus ( EY ) N:o 1/2005 , tehty 22 päivänä joulukuuta 2004 , eläinten suojelusta kuljetuksen ja siihen liittyvien toimenpiteiden aikana sekä direktiivien 64/432/ETY ja 93/119/EY ja asetuksen ( EY ) N:o 1255/97 muuttamisesta
EUROOPAN UNIONIN NEUVOSTO , joka ottaa huomioon Euroopan yhteisön perustamissopimuksen ja erityisesti sen 37 artiklan , ottaa huomioon komission ehdotuksen , ottaa huomioon Euroopan parlamentin lausunnon , ottaa huomioon Euroopan talous- ja sosiaalikomitean lausunnon , on kuullut alueiden komiteaa , sekä katsoo seuraavaa :
( 1 ) Euroopan yhteisön perustamissopimukseen liitetyssä pöytäkirjassa eläinten suojelusta ja hyvinvoinnista edellytetään , että yhteisö ja jäsenvaltiot ottavat eläinten hyvinvoinnin vaatimukset täysimääräisesti huomioon laatiessaan ja pannessaan täytäntöön yhteisön maatalous- ja liikennepolitiikkaa .
( 2 ) Eläinten suojelemisesta kuljetuksen aikana 19 päivänä marraskuuta 1991 annetun neuvoston direktiivin 91/628/ETY mukaisesti neuvosto on antanut eläinten kuljetusta koskevia sääntöjä , joilla pyritään poistamaan elävien eläinten kaupan teknisiä esteitä ja antamaan markkinajärjestelyille mahdollisuus toimia sujuvasti , samalla kun turvataan eläinten suojelun riittävä taso .
( 3 ) Direktiivin 91/628/ETY vaatimusten mukaisesti komissio antoi Euroopan parlamentille ja neuvostolle kertomuksen , joka koski jäsenvaltioiden kokemuksia eläinten suojelemisesta kuljetuksen aikana annetun direktiivin 91/628/ETY muuttamisesta 29 päivänä kesäkuuta 1995 annetun neuvoston direktiivin 95/29/EY täytäntöönpanon jälkeen , ja siinä suositeltiin muutosten tekemistä alalla voimassa olevaan yhteisön lainsäädäntöön .
( 4 ) Useimmat jäsenvaltiot ovat ratifioineet eurooppalaisen yleissopimuksen eläinten suojelemiseksi kansainvälisten kuljetusten aikana , ja neuvosto on antanut komissiolle valtuudet neuvotella yhteisön puolesta tarkistetusta eurooppalaisesta yleissopimuksesta eläinten suojelemiseksi kansainvälisten kuljetusten aikana .
( 5 ) Eläinten hyvinvoinnin vuoksi olisi pitkät eläinkuljetukset , myös teuraseläinten kuljetukset , rajoitettava vähimpään mahdolliseen .
( 6 ) Neuvosto kehotti 19 päivänä kesäkuuta 2001 komissiota tekemään ehdotuksia voimassa olevan yhteisön lainsäädännön tosiasiallisen täytäntöönpanon ja sen tiukan valvonnan varmistamisesta , eläinten suojelun ja hyvinvoinnin parantamisesta sekä tarttuvien eläintautien esiintymisen ja leviämisen ehkäisemisestä samoin kuin sellaisista eläinten hyvinvoinnin ja terveyden suojaamiseksi kuljetuksen aikana ja sen jälkeen käyttöön otettavista tiukemmista vaatimuksista , joilla vältetään kipu ja kärsimys .
( 7 ) Euroopan parlamentti kehotti 13 päivänä marraskuuta 2001 komissiota tekemään ehdotuksia kotieläinten kuljetusta koskevan yhteisön lainsäädännön muuttamisesta , jotta voidaan erityisesti
- kuulla toimivaltaista tiedekomiteaa eläinkuljetusten kestosta ;
- laatia yhdenmukaistettu eurooppalainen todistusmalli eläinkuljettajille ja yhdenmukaistaa pitkien kuljetusten reittisuunnitelmia ;
- varmistaa , että kaikki kuljetuksen aikana kotieläimiä käsittelevät henkilöt ovat suorittaneet toimivaltaisten viranomaisten tunnustaman koulutuksen ; ja
- varmistaa , että yhteisön rajatarkastusasemilla tehtäviin eläinlääkinnällisiin tarkastuksiin sisältyy kuljetusolosuhteiden perusteellinen tarkastus eläinten hyvinvoinnin kannalta .
( 8 ) Eläinten terveyttä ja hyvinvointia käsittelevä tiedekomitea antoi 11 päivänä maaliskuuta 2002 lausunnon eläinten hyvinvoinnista kuljetuksen aikana .
Yhteisön lainsäädäntöä olisi tämän vuoksi muutettava , jotta voitaisiin ottaa huomioon tuoreimmat tieteelliset tiedot ja samalla pitää etusijalla tarvetta taata lainsäädännön moitteeton täytäntöönpano lähitulevaisuudessa .
( 9 ) Siipikarjaa , kissoja ja koiria koskevista erityissäännöksistä tehdään asianomaiset ehdotukset , kun Euroopan elintarviketurvallisuusviranomainen ( EFSA ) on antanut asiaa koskevat lausuntonsa .
( 10 ) Ottaen huomioon eläinkuljetuksia koskevan yhteisön lainsäädännön yhdenmukaistamisesta direktiivin 91/628/ETY osalta saadut kokemukset sekä vaikeudet , jotka johtuvat siitä , että direktiivi on saatettu osaksi kansallista lainsäädäntöä eri jäsenvaltioissa eri tavoin , on asianmukaisempaa antaa tätä alaa koskevat yhteisön säännöt asetuksella .
Siihen saakka , kun on annettu yksityiskohtaiset säännökset tiettyjä erityistarpeita omaavia lajeja varten , joiden osuus yhteisön karjasta on hyvin rajallinen , on aiheellista sallia jäsenvaltioiden ottaa käyttöön tai pitää voimassa kansallisia lisäsääntöjä tällaisiin lajeihin kuuluvien eläinten kuljetuksen osalta .
( 11 ) Jotta varmistetaan tämän asetuksen yhdenmukainen ja tehokas soveltaminen kaikkialla yhteisössä sen pääperiaatteen mukaisesti , jonka mukaan eläimiä ei saa kuljettaa niin , että ne voivat loukkaantua tai kärsiä tarpeettomasti , on aiheellista laatia yksityiskohtaiset säännökset , joissa käsitellään erityyppisiin kuljetuksiin liittyviä erityistarpeita .
Näitä yksityiskohtaisia säännöksiä olisi tulkittava ja sovellettava edellä mainitun periaatteen mukaisesti , ja niitä olisi ajantasaistettava aina silloin , kun ne eivät erityisesti uuden tieteellisen asiantuntemuksen mukaan enää näytä olevan edellä mainitun periaatteen mukaisia tiettyjen lajien tai tietyntyyppisten kuljetusten osalta .
( 12 ) Kaupallisella kuljetuksella ei tarkoiteta yksinomaan kuljetuksia , joihin liittyy rahan , tavaroiden tai palvelujen välitöntä vaihdantaa .
Kaupallisiksi kuljetuksiksi luetaan erityisesti myös kuljetukset , joihin liittyy tai joiden tavoitteena on välittömästi tai välillisesti taloudellinen voitto .
( 13 ) Myös eläinten kuormasta purkaminen ja uudelleenkuormaaminen voi aiheuttaa eläimille stressiä , ja eläinten joutuminen keskenään kosketuksiin tarkastusasemilla , joista on aiemmin käytetty pysähdyspaikka-nimitystä , pysähdyspaikoilla saattaa tietyissä olosuhteissa johtaa tartuntatautien leviämiseen .
Tämän vuoksi on aiheellista säätää erityisistä toimenpiteistä eläinten terveyden ja hyvinvoinnin turvaamiseksi silloin , kun eläimet lepäävät tarkastusasemilla .
Siksi on tarpeen muuttaa pysähdyspaikkoja koskevista yhteisön vaatimuksista ja direktiivin 91/628/ETY liitteessä tarkoitetun reittisuunnitelman mukauttamisesta 25 päivänä kesäkuuta 1997 annetun neuvoston asetuksen ( EY ) N:o 1255/97 säännöksiä .
( 14 ) Puutteet eläinten hyvinvoinnissa johtuvat usein tiedon puutteesta .
Näin ollen koulutus olisi asetettava ennakkoedellytykseksi kaikille eläimiä kuljetuksen aikana käsitteleville henkilöille , ja koulutusta saisivat antaa vain laitokset , jotka toimivaltaiset viranomaiset ovat hyväksyneet .
( 15 ) Eläinten hyvinvoinnin edellytykset kuljetuksen aikana riippuvat lähinnä eläinkuljettajien tavanomaisesti noudattamista toimintatavoista .
Toimivaltaisten viranomaisten tekemät tarkastukset voivat vaikeutua , koska eläinkuljettajat voivat toimia vapaasti eri jäsenvaltioissa .
Eläinkuljettajien olisi näin ollen toimittava vastuullisemmin ja avoimemmin asemansa ja toimiensa osalta .
Niiden olisi erityisesti annettava selvitys luvastaan , raportoitava säännönmukaisesti mahdollisista ongelmista ja pidettävä tarkasti kirjaa toiminnastaan ja sen tuloksista .
( 16 ) Eläinkuljetuksiin liittyy eläinkuljettajien lisäksi myös muita toimijaryhmiä kuten kasvattajat , myyjät ja ostajat , keräyskeskukset ja teurastamot .
Tämän vuoksi jotkin eläinten hyvinvointiin liittyvät velvoitteet olisi ulotettava koskemaan kaikkia eläinten kuljetukseen liittyviä toimijoita .
( 17 ) Keräyskeskuksilla on merkittävä asema joidenkin kotieläinlajien kuljetuksissa .
Keskusten olisikin varmistettava , että niiden työntekijät ja vierailijat tuntevat eläinten suojelua kuljetusten aikana koskevan yhteisön lainsäädännön ja noudattavat sitä .
( 18 ) Pitkillä kuljetuksilla on todennäköisesti enemmän haitallisia vaikutuksia eläinten hyvinvointiin kuin lyhyillä .
Tämän vuoksi olisi laadittava erityismenettelyt , joilla varmistetaan vaatimusten parempi noudattaminen etenkin lisäämällä tällaisten kuljetustoimien jäljitettävyyttä .
( 19 ) Tieliikenteen sosiaalilainsäädännön yhdenmukaistamisesta 20 päivänä joulukuuta 1985 annetussa neuvoston asetuksessa ( ETY ) N:o 3820/85 säädetään kuljettajien ajojaksojen enimmäispituudesta ja lepojaksojen vähimmäispituudesta .
On asianmukaista , että eläinten kuljetuksia säännellään vastaavasti .
Tieliikenteen valvontalaitteista 20 päivänä joulukuuta 1985 annetussa neuvoston asetuksessa ( ETY ) N:o 3821/85 säädetään , että maantieajoneuvoihin on asennettava valvontalaitteet ja niitä on käytettävä , jotta voidaan tehokkaasti varmistaa tieliikennettä koskevan sosiaalilainsäädännön noudattaminen .
Tällaiset valvontatiedot on asetettava saataville ja tarkistettava , jotta voidaan varmistaa eläinten hyvinvointia koskevan lainsäädännön mukaisten kuljetusaikarajoitusten noudattaminen .
( 20 ) Toimivaltaisten viranomaisten välinen riittämätön tiedonvaihto johtaa eläinten suojelua kuljetusten aikana koskevan yhteisön lainsäädännön puutteelliseen täytäntöönpanoon .
Tämän vuoksi on luotava joustavia menettelyjä , joilla voidaan parantaa eri jäsenvaltioiden toimivaltaisten viranomaisten välistä yhteistyötä .
( 21 ) Rekisteröityjä hevoseläimiä , sellaisina kuin ne on määritelty direktiivin 90/426/ETY 2 artiklan c alakohdassa , kuljetetaan usein muihin kuin kaupallisiin tarkoituksiin , ja tällaiset kuljetukset on suoritettava yhdenmukaisesti tämän asetuksen yleisten tavoitteiden kanssa .
Kun otetaan huomioon tällaisten siirtojen luonne , on ilmeisen asianmukaista poiketa tietyistä säännöksistä , kun rekisteröityjä hevoseläimiä kuljetetaan kilpailuihin , kilpa-ajoihin , kulttuuritapahtumiin tai siitostarkoituksia varten .
Tällaista poikkeusta ei kuitenkaan ole asianmukaista soveltaa hevoseläimiin , joita kuljetetaan joko suoraan tai markkinoiden tai keräilykeskuksen kautta teurastamoon teurastettaviksi , ja joita direktiivin 90/426/ETY 2 artiklan d alakohdan ja 8 artiklan 1 kohdan toisen luetelmakohdan mukaisesti on pidettävä " teurastettaviksi tarkoitettuina hevoseläiminä " .
( 22 ) Eläinten hyvinvointia koskevan lainsäädännön rikkomuksista aiheutuvien seuraamusten riittämätömyys kannustaa rikkomaan lainsäädäntöä ja johtaa kilpailun vääristymiseen .
Tämän vuoksi kaikkialle yhteisöön olisi luotava yhdenmukaiset menettelyt , joilla lisätään tarkastuksia ja pannaan täytäntöön eläinten hyvinvointia koskevan lainsäädännön rikkomisesta johtuvat seuraamukset .
Jäsenvaltioiden olisi hyväksyttävä tämän asetuksen säännösten rikkomuksiin sovellettavia seuraamuksia koskevat säännöt , ja varmistettava seuraamusten täytäntöönpano .
Näiden seuraamusten olisi oltava tehokkaita , oikeasuhteisia ja varoittavia .
( 23 ) Huomattava määrä eläimiä kuljetetaan hyvin pitkiä matkoja karja-aluksilla yhteisöstä ja yhteisön sisällä , ja meriteitse kuljetettava lähetys voidaan tarkastaa lähtöpaikassa .
Tämän vuoksi on erityisen tärkeää säätää tätä kuljetustapaa koskevista erityisistä toimenpiteistä ja vaatimuksista .
( 24 ) Yhteisön lainsäädännön johdonmukaisuuden säilyttämiseksi olisi muutettava eläinten terveyteen liittyvistä ongelmista yhteisön sisäisessä nautaeläinten ja sikojen kaupassa 26 päivänä kesäkuuta 1964 annettua direktiiviä 64/432/ETY niin , että se mukautetaan tämän asetuksen säännöksiin keräyskeskusten hyväksynnän ja eläinkuljettajia koskevien vaatimusten osalta .
( 25 ) Eläinten suojelusta teurastus- tai lopettamishetkellä 22 päivänä joulukuuta 1993 annettua neuvoston direktiiviä 93/119/EY olisi myös muutettava niin , että se mukautetaan tämän asetuksen säännöksiin sähkösauvojen käytön osalta .
( 26 ) Jäsenvaltioiden hallintoviranomaisten keskinäisestä avunannosta sekä jäsenvaltioiden ja komission yhteistyöstä eläinlääkintää ja kotieläinjalostusta koskevan lainsäädännön oikean soveltamisen varmistamiseksi 21 päivänä marraskuuta 1989 annetussa neuvoston direktiivissä 89/608/ETY säädettyjä sääntöjä ja tiedotusmenettelyitä olisi sovellettava eläinten hyvinvointiin kuljetuksen aikana , jotta varmistetaan tämän asetuksen noudattaminen .
( 27 ) Komission päätöksessä 98/139/EY annetaan tiettyjä yksityiskohtaisia komission asiantuntijoiden jäsenvaltioissa paikalla tekemiä eläinlääkintäalan tarkastuksia koskevia sääntöjä , joilla pitäisi omalta osaltaan edistää tämän asetuksen yhdenmukaisen noudattamisen varmistamista .
( 28 ) Tässä asetuksessa annetaan säännöksiä ilmanvaihdon järjestämisestä maantieajoneuvoihin , joilla kuljetetaan kotieläimiä pitkiä matkoja .
Tämän vuoksi olisi kumottava yli kahdeksan tuntia kestäviin eläinkuljetuksiin käytettäville maantieajoneuvoille asetettavista eläinten suojelua koskevista lisävaatimuksista 16 päivänä helmikuuta 1998 annettu neuvoston asetus ( EY ) N:o 411/98 .
( 29 ) On aiheellista säätää yksinkertaisesta menettelystä , jolla neuvosto saattaa tämän asetuksen tietyt tärkeät tekniset osat ajan tasalle erityisesti sen jälkeen , kun on arvioitu asetuksen vaikutukset elävien eläinten kuljetukseen laajentuneessa yhteisössä , ja vahvistaa kaikissa maantiekuljetusvälineissä käytettävää paikannusjärjestelmää koskevat eritelmät alan tulevan teknologisen kehityksen kuten Galileo-järjestelmän toteutumisen pohjalta .
( 30 ) On aiheellista säätää mahdollisuudesta tehdä poikkeuksia , joilla voidaan ottaa huomioon joidenkin alueiden , erityisesti Euroopan yhteisön perustamissopimuksen 299 artiklassa tarkoitettujen syrjäisempien alueiden , etäisyys yhteisön manneralueesta .
( 31 ) Tämän asetuksen täytäntöönpanemiseksi tarvittavista toimenpiteistä olisi päätettävä menettelystä komissiolle siirrettyä täytäntöönpanovaltaa käytettäessä 28 päivänä kesäkuuta 1999 tehdyn neuvoston päätöksen 1999/468/EY mukaisesti ,
ON ANTANUT TÄMÄN ASETUKSEN :
I LUKU
SOVELTAMISALA , MÄÄRITELMÄT JA ELÄINKULJETUKSIA KOSKEVAT YLEISET EDELLYTYKSET
1 artikla
Soveltamisala
1. Tätä asetusta sovelletaan yhteisössä tapahtuviin elävien selkärankaisten eläinten kuljetuksiin , myös erityistarkastuksiin , joita viranomaiset tekevät yhteisön tullialueelle saapuville tai sieltä lähteville kuljetuserille .
2. Ainoastaan 3 ja 27 artiklaa sovelletaan :
a ) eläinten kuljetuksiin , joita kasvattajat suorittavat omilla maatalousajoneuvoillaan tai kuljetusvälineillään , kun maantieteelliset olosuhteet vaativat tiettyjen eläintyyppien kuljetusta siirtolaiduntamista varten ;
b ) sellaisiin kasvattajien omilla kuljetusvälineillään suorittamiin omien eläintensä kuljetuksiin , joiden pituus kasvattajan tilalta on alle 50 kilometriä .
3. Tämä asetus ei estä soveltamasta tiukempia kansallisia toimenpiteitä , joiden tarkoituksena on eläinten hyvinvoinnin parantaminen pelkästään yhden jäsenvaltion alueella tapahtuvien kuljetusten aikana tai jäsenvaltiosta lähtevien merikuljetusten aikana .
4. Tätä asetusta sovelletaan siten , ettei rajoiteta yhteisön eläinlääkintälainsäädännön soveltamista .
5. Tätä asetusta ei sovelleta sellaiseen eläinkuljetukseen , joka ei tapahdu kaupallisen toiminnan yhteydessä , eikä sellaiseen eläinkuljetukseen , joka tapahtuu eläinlääkärin ohjeiden mukaisesti suoraan eläinlääkärin vastaanotolle , hoitopaikalle tai klinikalle tai sieltä pois .
2 artikla
Määritelmät
Tässä asetuksessa tarkoitetaan :
a ) ’ eläimillä ’ eläviä selkärankaisia eläimiä ;
b ) ’ keräyskeskuksilla ’ paikkoja , jotka voivat olla esimerkiksi tiloja , koontikeskuksia ja markkinoita ja joissa eri tiloilta peräisin olevat kotieläiminä pidettävät hevos- , nauta- , lammas- , vuohi- ja sikaeläimet kootaan yhteen kuljetuserien muodostamiseksi ;
c ) ’ hoitajalla ’ henkilöä , joka on välittömästi vastuussa eläinten hyvinvoinnista ja on niiden mukana kuljetusmatkan ajan ;
d ) ’ rajatarkastusasemalla ’ kaikkia tarkastusasemia , jotka on nimetty ja hyväksytty direktiivin 91/496/ETY 6 artiklan mukaisesti suorittamaan yhteisön alueen rajalla eläinlääkinnällisiä tarkastuksia kolmansista maista saapuville eläimille ;
e ) ’ yhteisön eläinlääkintälainsäädännöllä ’ direktiivin 90/425/ETY liitteessä A olevassa I luvussa lueteltua lainsäädäntöä ja myöhemmin annettuja täytäntöönpanosääntöjä ;
f ) ’ toimivaltaisella viranomaisella ’ jäsenvaltion keskusviranomaista , jolla on toimivalta suorittaa eläinten hyvinvointia koskevia tarkastuksia , tai mitä tahansa viranomaista , jolle se on siirtänyt tällaisen toimivallan ;

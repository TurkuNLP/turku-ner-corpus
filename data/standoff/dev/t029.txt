Autobild : Vuoden auto ei tullutkaan Suomeen
Suomen verotus syrjii täyssähköautoja , minkä vuoksi Nissan Leaf , vuoden auto 2011 , ei saavukaan Suomeen tänä vuonna , Autobild-lehti kertoo .
Nissanin alkuperäisen suunnitelman mukaan Leafin piti tulla Suomeen kesän aikana .
Auton hinnoittelu on kuitenkin osoittautunut hankalaksi , ja muut maat ovat menneet julkaisuaikataulussa edelle , Autobild kertoo .
Suomessa autovero määräytyy hiilidioksidipäästöjen mukaan .
Lain alin päästöluokka on 60 grammaa hiilidioksidia kilometriltä .
Leaf putoaa monen muun sähköauton tapaan alimpaan luokkaan , vaikka sen päästöt ovat paljon pienemmät .
Lisäksi autojen hintaan vaikuttaa arvonlisävero , joka nostaa perushinnaltaan suhteellisen kalliin Leafin hintaa tuntuvasti .
Täyssähköautot ovat verojen tuloksena Suomessa kalliita .
Tanskassa ja Norjassa täyssähköautoja on tuettu poistamalla niiltä autovero kokonaan .
Nissan Leafin myynti on näissä maissa jo alkanut .
Norjasta Leafin saa omakseen vajaalla 33 000 eurolla ja Tanskasta noin 39 000 eurolla .
Autobildin mukaan Nissan Leaf on tulossa Suomeen ensi vuonna .

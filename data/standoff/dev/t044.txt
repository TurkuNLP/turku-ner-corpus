Vuoden 2008 kaaos vain henkäyksen päässä
Markkinoille on syntynyt lähes yhtä paha tilanne kuin katastrofivuonna 2008 , varoitti brittiläinen sijoituspalveluyhtiö keskiviikkona .
Markkinoilla on lähes yhtä paha luottamuspula kuin vuonna 2008 , sijoituspalveluyhtiö F & C Asset Managementin toimitusjohtaja Alain Grisay sanoi keskiviikkona .
– Markkinoiden tilanne on uskomattoman vaikea , Grisay sanoi toimittajille puhelinkokouksessa , uutistoimisto Bloomberg kertoi .
Grisay sanoi , että vuoden 2008 kaaoksen uusiutuminen on " niin lähellä kuin mahdollista " .
– Saamme nyt todistaa luottamuskriisiä ja likviditeetin kuivumista .
Sijoittajien uusilta Espanjan ja Italian lainoilta vaatima korko on korkeammalla kuin ennen Kreikan toista pelastuspakettia , ja Britanniassa talous kasvaa heiveröistä tahtia , hän sanoi .
Grisay sanoi , että Yhdysvaltain velkakattosopimus on vain väliaikainen eikä ratkaise maan pitkän ajan rakenteellisia ongelmia .
Hän sanoi , että laatusijoituksia etsivät sijoittajat ovat kääntämässä katseensa kehittyneistä maista niihin maihin , " jotka aiemmin tunnettiin kehittyvinä markkinoina " .

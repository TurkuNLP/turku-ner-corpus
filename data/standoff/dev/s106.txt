File tutkii : Matkalla kohti kulinariaa
Viime vuoden keväällä tein File tutkii -artikkelin yhteydessä käytännöllisen kokeen siitä , miten opiskelijamassojen mielijuoma olut syntyy kotikonstein .
Artikkelin lukijoille ja olutta maistaneille selvisi melko pian , ettei kyseinen neste ollut ihmiselle kelpaavaa juomaa nähnytkään .
Oluen kotikuoinen ja luova valmistaminen on selvästikin vaikea homma , joka vaatii tarkemman perehtymisen kuin pelkän reseptin lukeminen .
Lähellä , kotimaisista aineksista tehty ruoka ja juoma ovat nykyisin trendikkäitä .
Halutaan luomua ja terveyttä .
Opiskelijalla harvoin on valinnan varaa ruuassa : opintotuki ei tarjoile monen ruokalajin illallista edes kovin harvoin , etenkin jos aikoo pysyä muussa ravinnossa , maksaa vuokran ja joskus nauttia myös kaupasta ostettua alkoholijuomaa .
Koska File-lehti tuntee vastuunsa opiskelijoiden hyvästä ravinnosta , tulee seuraaviin lehtiin kokeiluja erilaisista ruokalajeista ja niiden valmistuksesta .
Pahimmat ylilyönnit yritetään välttää eikä valmisteta esimerkiksi 40 litraa nestemäistä leipää joka lopulta päätyy porsaille .
Makkara - oluen kaveri
Makkara on monen oluen ystävän suosikkiruokaa .
Makkara , jota perinteisesti syödään , on jauhosta ja lihaan verrattavista raaka-aineista valmistettua pötköä .
Maku on kohtalainen , mutta yleensä parempaakin on syöty .
Makkaran valmistuksesta ei kukaan tiedä – eikä varmasti edes halua tietää – mitään .
Filen seuraavaan numeroon on kuitenkin tarkoitus tulla katsaus siihen , miten oluen kaveriksi voi laatia kyrsän ihan kotikonstein .
Suomen kuvalehti Gourmet , joka ei ole keskimäärin opiskelijaruokaa esittelevä julkaisu , julkaisi kuitenkin viime vuonna artikkelin , jossa kannustettiin makkaran valmistamiseen itse kotona .
Tämän innostamana aion valmistaa makkaraa soveltaen lehden ohjeita .
Oluen valmistamiseen verrattuna makkara on helppo : pienet mittavirheet esimerkiksi lihan määrässä eivät käy kohtalolliseksi toisin kuin pieni poikkeama hiivassa ja lämpötilassa kävi kohtaloksi oluen valmistamisessa .
Makkaran ei myöskään tarvitse pulputtaa viikkoa huoneen nurkassa , jotta siitä pääsisi nauttimaan .
Epäonnistumisen mahdollisuudet
Vaikka makkara onkin helppo valmistaa , ei sen valmistus varmaankaan ole kuitenkaan mitään ruusuilla tanssimista .
Makkaran valmstamiseen tarvitaan kuitenkin monenlaisia raaka-aineita ja välineitä .
Raaka-aineiden suhteen ongelma ei liene kovin vaikea .
Suolta , jonka avulla makkara lopulta saa lopullisen muotonsa , löytyy jokaisesta hyvin varustetusta kaupasta ja lihatiskikin on aika monessa kaupassa .
Lihan suhteen ei kuitenkaan kelpaa mikä tahansa liha , vaan lihan on oltava erityisen rasvaista , jotta makkara onnistuu .
Mitään kevytmakkaroita Filen jutuissa ei tulla valmistamaan .
Raaka-aineiden kanssa auttaa myös luovuus : jos ohjeessa mainitaan jokin aine , jota ei löydy , sen voi korvata jollakin paremmin saatavilla olevalla aineella , jolloin lopputuloksena on persoonallisempi nautinto .
Välineitä makkaran valmistamiseen tarvitaan myös joitakin .
Kauha ja kattila eivät aivan riitä , koska makkaramassa pitää valmistaa jotenkin .
Erityisen toimiva vempain tähän tehtävään olisi monitoimikone , joka vatkaisi taikinan sopivaksi .
Lapsuudesta muistan kuinka äidin monitoimikone valmisti pullataikinan , kun vain laittoi ainekset kulhoon ja koneen päälle .
Monitoimikonetta minulla ei siis ole , joten joudun soveltamaan ja kauhomaan taikinan esimerkiksi lusikalla , kauhalla tai muusinuijalla .
Toisaalta onnistumisen ilman monitoimikonetta puolesta puhuu se , ettei esimerkiksi keskiajallakaan ollut niitä .
Joten tämä ei tule olemaan kynnys tiellä makkaranvalmistukseen .
Toinen suuri puute on lihamyllyn puute .
Monissa lihamyllyissä on vakiovarusteena torvi tai jokin muu instrumentti , jonka avulla makkaramassa tungetaan suolen sisään .
Tämä on varmasti sellainen tarvekalu , joka on ollut olemassa joskus keskiajallakin .
Makkarassa ei välttämättä maistuisi niin hyvin tekemisen meininkin , jos valmistukseen olisi käytetty valmiita instrumentteja .
Maailmassa on kuitenkin paljon objekteja , joissa on paksuudeltaan sellainen reikä johon makkara menee .
Sopivilla virityksillä ja soveltavalla askartelulla saadaan aikaan kierrätysmakkarakone , jolla syntyy hyvä kyrsä .
Tietyistä riskeistä huolimatta näen makkaraprojektin onnistumisen todennäköisempänä kuin oluen valmistamisen vuosi sitten .
Toivon , että todellisuus on myös jotakuinkin sama .
Muita ruokajuttuja ?
Allekirjoittaneen villeissä suunnitelmissa on ollut muitakin ruokajuttuja , joiden suunnitelu ja toteutus jää mahdollisesti tulevaisuuteen .
Jos sinua jäi kiinnostamaan makkaranvalmistus , niin alle-kirjoittaneeseen voi ottaa yhteyttä ja projektiin voi osallistua .
Erinomaisten apuleipurien ja -kokkien lisäksi projektiin tarvitaan myös askartelu-taitoisia ihmisiä sekä maistajia .

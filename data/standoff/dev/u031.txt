Terveystietotekniikan tunnustuspalkinto hoitotieteen väitöskirjalle
Suomen Telelääketieteen ja eHealth –seuran hallitus on myöntänyt eHealth tunnustuspalkinnon terveystieteiden tohtori Marita Koivuselle hänen hoitotieteen väitöskirjatyöstään .
Palkinto myönnetään erityisen ansiokkaasta toiminnasta telelääketieteen ja eHealthin alueella .
Marita Koivusen vuonna 2009 hyväksytty väitöskirja käsitteli hoitohenkilökunnan tietoteknologian hy-väksyntää ja käyttöä psykiatrisessa hoitotyössä .
Väitöskirja on tehty Turun yliopiston hoitotieteen laitok-sen Mieli.net –hankkeessa , jota Suomen Akatemia rahoitti vuosina 2004-2007 .
Väitöskirjatyön ohjaajana toimi professori Maritta Välimäki ja tutkimustyötä on ollut tukemassa 5-henkinen tutkijaryhmä .
Palkinnon perusteluissa todetaan , että tutkimus on kohdistunut merkittävään potilasryhmään , jonka hoi-toon tarvitaan uusia työvälineitä .
Tutkimuksen tulokset ovat ajankohtaisia ja niiden perusteella voidaan kehittää hoitohenkilöstön tietoteknisiä valmiuksia , tietojärjestelmien käyttöönoton resursointia sekä poti-laiden ohjausmenetelmiä .
Palkinto on luovutettu Koivuselle seuran kansallisessa telelääketieteen ja eHealth seminaarissa 8.4.2010 .
Marita Koivunen työskentelee kehittämisylihoitajana Satakunnan sairaanhoitopiirissä ja toteuttaa post doc -tutkimusta yhteistyössä Turun yliopiston hoitotieteen laitoksen kanssa .
Hän on julkaissut toistakymmentä tieteellistä artikkelia teknologian hyödyntämisestä hoitotyössä sekä osallistunut useisiin sekä kansallisiin että kansainvälisiin konferensseihin ja seminaareihin , joiden teemana on ollut terveydenhuollon tietotek-niikka .
Hänen väitöskirjatyönsä on aiemmin palkittu Monitori –opinnäytepalkinnolla .

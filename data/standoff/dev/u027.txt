Turun yliopiston it-alalla annettavaa terveyssektorille
Yhteistyö on erityisen hedelmällistä kuvantamisessa , geneettisen datan käsittelyssä ja molekyylimallintamisessa .
Turun yliopisto järjesti tiistaina yhdessä Turun ammattikorkeakoulun ja Turku Science Parkin kanssa Monitori 2010 -seminaarin , joka sijoittuu terveys- ja hyvinvointisektorin ja tietotekniikan rajapintaan .
Teemana oli tänä vuonna " yksilö , yhteistyö ja avunanto " .
Turun yliopiston vararehtori Harri Lönnberg avasi seminaarin tiistaina .
Lönnberg sanoi aiheen olevan tärkeä Turun yliopistolle .
Hän kertoi yliopiston piirissä uutta strategiaa ja toimenpideohjelmaa laadittaessa mietityn , onko Turun yliopistolla sijaa it-alalla , jolla on Suomessa useita varteenotettavia toimijoita .
− Parhaiten Turun yliopisto voisi menestyä kilpailussa ja palvella yhteiskuntaa , jos se pystyisi onnistuneesti yhdistämään informaatioteknologian alan muihin osaamisen vahvoihin aloihin .
Erityisesti Lönnbergin mukaan pitäisi keskittyä sellaisiin aloihin , joita ei ole kilpailevissa yliopistoissa .
− Turkulainen informaatioteknologia pyrkii rakentamaan vahvan yhteistyön molekulaarisiin biotieteisiin .
Lönnberg kertoi , että yhteistyö liittyy erityisesti kuvantamiseen , massiivisen geneettisen datan käsittelyyn ja molekyylimallintamiseen .
Syytä olisi myös huomioida Turun yliopiston laaja osaaminen humanistisissa aineissa , käyttäytymistieteissä sekä oppimisprosesseissa .
Informaatioteknologialla on sijaa ihmisten hyvinvointiin , elämänlaatuun ja terveydenhoitoon liittyvissä kysymyksissä esimerkiksi tietojärjestelmien suhteen .
− Tulosta syntyy , jos huippuosaaminen tietojärjestelmissä ja erittäin korkeatasoinen osaaminen substanssipuolella kohtaavat .
Lönnberg kehui Monitori 2010 -tapahtumaa erittäin tärkeäksi .
− Todellista kehitystä tapahtuu vain , jos ihmiset tapaavat toisiaan ja puhuvat toistensa kanssa .
Emeritusprofessori Markku I. Nurminen informaatioteknologian laitokselta oli kertomassa seminaarilaisille , millaisia saavutuksia Turun yliopiston informaatioteknologialla jo on suhteessa hyvinvointiin ja terveyteen liittyviin palveluihin .
Nurminen esitteli vetämäänsä TEKESin hanketta OmaHyvinvointi , jonka näkökulma on siinä , että kansalainen voi itse hallita tarvitsemaansa tietoa erilaisissa elämäntilanteissa .
Nurminen kertoi , että yksi hankkeen lähtökohdista on ollut se , että puhutaan kansalaisesta potilaan tai asiakkaan sijaan .
− Kansalainen on henkilö , joka on täysivaltainen yhteiskunnan jäsen ja häneen pitää suhtautua vakavasti ja tasaveroisesti .
OmaHyvinvointi -hankkeen tarkoitus on ollut lisätä ihmisten hyvinvointia siellä , missä ihmiset ovat .
Hiljattain päättyneen hankkeen tulos on tuotteistettava konsepti Pärjäin , jonka avulla jokainen voi hallita omaan elämäänsä liittyvää tietoa , erilaisia asiointeja ja dokumentteja .
− Pärjäin on ikään kuin navigaattori , jonka tarkoitus on tehdä kansalaisen elämä helpommaksi , Nurminen kertoi .

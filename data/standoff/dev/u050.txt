Pitäisikö varsinaissuomalaisia ammattioppilaitoksia yhdistää ?
Varsinais-Suomen toisen asteen ammatillisen koulutuksen ja sen järjestäjäverkon toimivuutta ja kehittämistarpeita koskeva arviointiraportti julkistettiin Educariumissa perjantaina 5.3 .
Turun yliopiston kasvatustieteiden tiedekunnan koulutuksen arviointi- ja kehittämisyksikön suorittaman arvioinnin tarkoituksena oli selvittää , millaista yhteistyötä varsinaissuomalaiset toisen asteen ammatilliset oppilaitokset tekevät keskenään ja alueen yritysten kanssa , miten oppilaitosten koulutustarjonta vastaa työelämän tarpeisiin sekä miten oppilaitosten yhteistyötä tulisi jatkossa kehittää .
Suurin osa tutkimukseen haastatelluista rehtoreista , oppisopimustoimistojen johtajista ja sidosryhmien edustajista suhtautui varauksellisen myönteisesti toisen asteen ammatillisten oppilaitosten yhdistämisiin .
He kuitenkin painottivat , että yhdistämisten hyödyt ja haitat tulee miettiä tarkasti ennen niiden toteuttamista .
Järjestäjäverkon tiivistäminen ei saa heikentää koulutuksen laatua .
Lisäksi muistutettiin , että jos yhdistämisiä tehdään , ne tulee tehdä vain hallinnon osalta ja opetusta tulee järjestää jatkossakin kattavasti koko maakunnassa .
Rehtorien mukaan oppilaitokset tekevät keskenään jonkin verran yhteistyötä .
Aikuiskoulutuksen ja nuorisoasteen oppilaitosten välinen yhteistyö on kuitenkin vähäistä johtuen niiden erilaisista toimintakulttuureista ja rahoitusjärjestelmistä .
Nuorisoasteen oppilaitosten kesken yhteistyölle ei löytynyt vastaavia käytännön esteitä , vaan yhteistyön vähäisyyden arveltiin olevan lähinnä ajan ja " viitsimisen " puutetta .
Osa sidosryhmien edustajista arveli , ettei toisen asteen ammatillisten oppilaitosten välillä ole riittävästi yhteistyötä , koska oppilaitokset kilpailevat rahoituksesta ja opiskelijoista .
Puutteet näkyvät mm. aloituspaikkamäärien koordinoimattomuutena ja koulutusten päällekkäistarjontana .
Opiskelijoiden arjessa yhteistyö ei juuri näy .
Haastatteluja tehtäessä Varsinais-Suomessa toimi 16 toisen asteen ammatillisen koulutuksen järjestäjää .
Sekä rehtorien että oppisopimustoimistojen johtajien mukaan koulutuksen järjestäjiä on melko paljon ja järjestäjäverkko on hajanainen .
Sen sijaan sidosryhmien edustajista useimmat pitivät järjestäjäverkkoa toimivana ja korostivat alueellisen koulutustarjonnan tärkeyttä .
Koulutustarjonnassa nähtyjä päällekkäisyyksiäkin pidettiin jopa tarpeellisina maakunnallisen kattavuuden takaamiseksi .
Päällekkäisyyksiä enemmän haastateltavat olivat kuitenkin huolissaan siitä , että toisen asteen ammatillisen koulutuksen aloituspaikkoja on kaiken kaikkiaan liian vähän .
Nuoria jää ilman peruskoulun jälkeistä opiskelupaikkaa , mikä voi johtaa syrjäytymiseen yhteiskunnasta .
Tutkimukseen haastatellut sidosryhmien edustajat tulivat työnantaja- ja yrittäjäjärjestöistä , työntekijöiden keskusliitoista , maakuntahallituksesta ja alueellisen työ- ja koulutuspolitiikan piiristä .
Lisäksi haastateltiin opiskelijajärjestön edustajaa .
Arvioinnin toteutti Turun yliopiston kasvatustieteiden tiedekunnan koulutuksen arviointi- ja kehittämisyksikkö yhteistyössä Elinkeinoelämän keskusliiton ja Suomen Ammattiliittojen Keskusjärjestön Turun toimipisteiden kanssa .
Hanketta johti professori Risto Rinne Turun yliopiston kasvatustieteiden laitokselta .

Tutkijakollegiumit kokoontuivat
Turun yliopiston kaksi monitieteistä tutkijakollegiumia kokoontuivat keskiviikkona 10.3. yhteiseen seminaariin Caloniassa .
Turun yliopistossa toimii kaksi monitieteistä tutkijakollegiumia , ihmistieteiden kollegium ( Turku Institute for Advanced Studies , TIAS ) sekä luonnontieteiden kollegium ( Turku Collegium for Science and Medicine , TCSM ) .
Yhteiseen seminaariin kokoontuneet kuutisenkymmentä kollegiumin toiminnasta kiinnostunutta eri tieteenaloja edustavaa yliopistolaista pohti tutkimusrahoitukseen , verkostoitumiseen sekä innovaatioihin liittyviä kysymyksiä .
Avaussanoissaan oikeustieteellisen tiedekunnan dekaani , TIAS:n hallituksen jäsen , professori Jukka Mähönen totesi , että vaikka nyt vuoden toiminnassa olleet tutkijakollegiumit toimivat eri aloilla , niillä on paljon yhteisiä haasteita .
Molemmat tuovat tärkeän panoksensa yliopiston strategisten tutkimusalojen vahvistamiseen .
Seminaarissa esiintyivät mm. EU:n komission yksikönpäällikkö Pekka Karp , joka käsitteli teknologian ja tieteen välistä suhdetta .
Maija Hakkarainen EU:n tutkimus- ja kehitystyön sihteeristöstä esitteli EU:n 7. puiteohjelman tarjoamia mahdollisuuksia rahoitukseen ja verkostoitumiseen .
Teknologiansiirtoasiantuntija Timo Huttunen Turku Science Parkista kertoi yritysten eurooppalaisesta teknologiayhteistyön verkostosta .
Sirpa Nuotio Suomen Akatemiasta valotti Akatemian tutkimusrahoituksen uusia painotuksia ja mahdollisuuksia .
Esimerkkitapauksen menestyksekkäästä tutkimusrahoituksen saamisesta kertoi professori Jukka Westermarck Turun bioteknologiakeskuksesta .
Seminaarin päätössanat lausui TCSM:n johtaja , professori Jyrki Heino .
Kollegiumit aloittivat toimintansa vuosi sitten osana Turun yliopiston ja Turun kauppakorkeakoulun yhdistymisprosessin pyrkimystä muodostaa Turkuun monitieteisen huippututkimuksen keskittymä , joka tarjoaa kansainvälisesti kilpailukykyistä opetusta , tutkimusta ja liiketoimintaosaamista .
Kollegiumien ensimmäinen hakukierros pidettiin syyskuussa 2008 ja sen pohjalta nimitettiin 15 kollegiumtutkijaa vuoden 2009 alusta .
Luonnontieteiden kollegiumia täydennettiin syksyllä 2009 uuden hakukierroksen jälkeen neljällä uudella kollegiumtutkijalla .
Kollegiumien koordinaattorit Minttu Jaakkola ( TCSM ) ja Ulla Hytti ( TIAS ) kertovat kollegiumien työn lähteneen hyvin liikkeelle .
Seminaaripäivän keskeisestä teemasta , tutkimusrahoituksesta Minttu Jaakkola kertoo , että TCSM:n tutkijoista osa on menestynyt rahoitushauissa erittäin hyvin .
- Luonnon- ja lääketieteen tutkijat ovat kovin riippuvaisia projektirahoituksesta palkan lisäksi , koska monet tutkimusmenetelmät vaativat infrastruktuuria , joka itsessään , tai jonka käyttö maksaa , Jaakkola toteaa .
Ihmistieteiden puolella rahoitusta ei tarvita niinkään infrastruktuuriin ja Hytti korostaakin , ettei TIASissa täydentävän rahoituksen haku ole pääpainopisteenä .
- Keskeistä on keskittyminen omaan tutkimukseen ja pätevöitymiseen oman alan asiantuntijana , joka on sitten toivottavasti kovaa valuuttaa tulevaisuudessa niin rahanhaussa kuin uusiin mielenkiintoisiin tutkimustehtäviin hakeutumisessa , Hytti sanoo .

Kevät tuli kemiaan
Kemian opiskelijat esittelivät tekemiään opinnäytteitä vuosittaisessa Kemian kevät -tapahtumassa .
Tilaisuus alkoi kemian oppiaineen linjaesittelyllä , joka oli tarkoitettu toisen vuoden opiskelijoille .
Sen jälkeen maisterivaiheen opiskelijat pitivät erikoistyöesitelmiä ja esittelivät saavuttamiaan kokeellisia tuloksia posterien avulla .
- Tämä on yksi harvoja tilanteita opiskelujen aikana , jolloin pitää puhua melko laajalle kuulijakunnalle , sanoi tapahtuman avannut Jorma Arpalahti .
Kyky käyttää puheessa kemian kieltä on tärkeä taito työelämässä , esimerkiksi kansainvälisissä konferensseissa .
Näin kuulija vakuutetaan puhujan asiantuntevuudesta .
- Esitelmän tekijälle osoitetut kysymykset eivät ole merkki siitä , että esittelijä on tehnyt huonoa työtä .
Se tarkoittaa sitä , että kysyjä on kiinnostunut aiheesta ja haluaa lisätietoa , Arpalahti kertoi .
Henri Sund teki erikoistyönsä otsikon aiheesta .
Mitä ihmettä tämä tarkoittaa ?
- Työn ideana oli käytössä olleiden yleisten kelaattien hydrofiilisyyden lisääminen eli niiden vesiliukoisuuden parantaminen .
Jos tämä onnistuisi , se voisi antaa lisävaihtoehtoja muuhun kehitykseen , luoda uudenlaisia kelaatteja , Sund kertoi .
Mihin niitä kelaatteja sitten käytetään ?
Lantanidikelaattejen käyttö merkkiainemolekyyleinä bioaffiniteettimäärityksissä on mahdollistanut erittäin herkkien menetelmien kehittämisen esimerkiksi kliiniseen diagnostiikkaan .
- Innotrac Diagnostics , jossa tein työni , valmistaa laitteita , joita käyttämällä pystytään sairaanhoitajan vastaanotolla tai lääkärinvastaanotolla tutkimaan esimerkiksi verinäytteestä sydäninfarktiriski .
Analyyttimäärät saattavat olla erittäin pieniä jolloin on olennaista , että menetelmät ovat erittäin herkkiä .

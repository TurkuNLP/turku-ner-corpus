Katainen Verkkouutisille : En ylittänyt valtuuksiani
Pääministeri Jyrki Katainen kiistää opposition väitteet , joiden mukaan hän olisi ylittänyt valtuutensa sopiessaan Kreikan tukipaketista .
Pääministeri Jyrki Katainen ( kok. ) kiistää Verkkouutisille väitteet , joiden mukaan hän olisi ylittänyt omat valtuutensa sopiessaan Kreikan tukipaketista EU:n huippukokouksessa .
– Ei tarvitse puolustautua kuin ihan todeta tosiasiasiat .
Se on väärä väite .
Sen pystyy jokainen katsomaan julkisista asiakirjoista , hän sanoi Verkkouutisille .
EU piti heinäkuussa ylimääräisen huippukokouksen , jossa päätettiin Kreikan lainaehdoista .
Katainen antoi tänään kokouksesta selvityksen suurelle valiokunnalle .
Katainen torjuu myös keskustan väitteet , joiden mukaan Suomen vaatimalla vakuuskirjauksella on ainoastaan sisäpoliittista merkitystä .
– Se ei pidä paikkansa .
Jos vakuuksia ei saada , Suomi ei ole paketissa mukana , eli se on väärä väite .
Keskustan Kimmo Tiilikainen on sanonut puolueen lehdelle Suomenmaalle , että Katainen olisi ylittänyt neuvotteluvaltuutensa sopiessaan Kreikan auttamisesta edellisessä EU-huippukokouksessa .

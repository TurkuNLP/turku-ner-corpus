Hollantilaiset keksivät : Tutkitaan ekstaasin edut
Maastrichtin yliopistossa Hollannissa aloitetaan tutkimus ekstaasin käytön myönteisistä vaikutuksista .
Tutkimukseen on myönnetty 200 000 euron apuraha .
Hollannin tieteellisen tutkimuksen organisaatio on myöntänyt Maastrichtin yliopiston Psykologian ja neurotieteen tiedekunnan kahdelle tutkijalle , tohtori Kim Kuypersille ja professori Jan Ramaekersille 200 000 euron tutkimusapurahan ekstaasin myönteisten vaikutusten tutkimiseen , yliopisto kertoo tiedotteessaan .
Tutkimuksella pyritään ymmärtämään tavaksi muodostunutta huumeidenkäyttöä .
Tutkijoiden tavoitteena on tunnistaa ne neurologiset mekanismit , jotka ovat ekstaasiin liitettyjen myönteisten vaikutusten taustalla .
Suurin osa ekstaasitutkimuksesta keskittyy aineen käytön kielteisiin kognitiivisiin vaikutuksiin , kuten huonontuneeseen muistikykyyn .
Ekstaasin käytön myönteisiä vaikutuksia , kuten lisääntynyttä empatiakykyä , energisyyttä ja euforiantunnetta ei ole tutkittu juuri lainkaan .
– Ekstaasin vaikutuksen alaisena ihmiset tuntevat enemmän yhteyttä toisiinsa sekä suurempaa tarvetta viestiä toistensa kanssa ja liikkua .
Jotkut vertaavat sitä rakastumisen tunteeseen , mutta paljon , paljon vahvempaan sellaiseen , Kuypers sanoo tiedotteessa .
Kuypers ja Ramaekers toivovat täyttävänsä tutkimuskentässä olevan aukon uudella tutkimuksellaan .
– On tärkeää tunnistaa ekstaasin myönteiset vaikutukset , sillä sen takia ihmiset alkavat huumetta käyttää .
Arvioimme , että myönteiset vaikutukset johtavat toistuvaan käyttöön , joka voi olla vahingollista pitkällä aikavälillä , Kuypers jatkaa .
Tutkimuksessa mitataan ekstaasin vaikutuksia sosiaaliseen toimintaan käyttäytymiskokeiden avulla .
Myönteisen käytöksen laukaisevia neurologisia tekijöitä seurataan magneettikuvauksin .
Tutkijat uumoilevat , että geeneillä on vaikutusta ekstaasin tuomaan onnentunteeseen .
Ne , jotka kokevat kaikkein voimakkaimman vaikutuksen , myös kokevat pahimman pudotuksen huumeen vaikutuksen loppuessa .
Heistä tuleekin todennäköisimmin toistuvia käyttäjiä .

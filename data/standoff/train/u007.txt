Turun yliopiston varainkeräyskampanja on saavuttanut merkittävän virstanpylvään : lahjoituksen hyvään tarkoitukseen on tehnyt jo yli tuhat henkilöä , yritystä , järjestöä ja yhdistystä .
- Keräys on nyt päässyt hyvään vauhtiin ja lahjoittajien määrä kasvaa koko ajan .
Toivon hyvien uutisten kannustavan ihmisiä levittämään tietoa keräyksestä edelleen , Turun yliopiston vararehtori Tapio Reponen sanoo .
- Varainhankinnassa on kyse yhteisestä asiasta .
Turun yliopiston tuottaa eri alojen asiantuntijoita ja tutkimusta yhteiskunnan jokaiselle sektorille .
Yliopisto on keskeinen moottori alueen hyvinvoinnin kannalta .
Lahjoittajia on mukana vauvasta vaariin ja lahjoitetut summat ovat vaihdelleet kahden euron ja miljoonan välillä .
- Jokainen lahjoitus on kannanotto Turun yliopiston puolesta ja jokainen summa on yhtä arvokas , Reponen painottaa .
Yksi tuoreimmista lahjoittajista on Turun kauppakorkeakoulusta valmistunut Turun konservatorion yhteyspäällikkö Tommi Saalas .
- Haluan jatkaa lahjoituksellani sukuni perinteitä .
Isoisäni osallistui Turun yliopiston 1920-luvun perustamiskeräykseen , Saalas sanoo .
Valtio antaa 2,5-kertaisen sijoituksen yksityisiltä saatujen lahjoitusten päälle .
Yksi euro on siis 3,5 euroa yliopiston hyväksi .
Varainhankinnalla vahvistetaan Turun yliopiston pääomaa , jonka tuotto käytetään varmistamaan laadukkaan toiminnan , tutkimuksen ja koulutuksen , jatkuminen myös tulevaisuudessa .

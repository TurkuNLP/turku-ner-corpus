Lukiolaiset tutustuivat yliopistoon
Yliopistonmäellä järjestettiin 20.4.2010 perinteinen yliopistoon tutustumispäivä lukion ykkös- ja kakkosluokkalaisille .
Juhana Herttuan lukiolaista Hanna Grönroosia kiinnosti yleinen kirjallisuustiede ja hänen opiskelutoveriaan Rosa-Maria Ketolaa kiehtoi logopedia .
Ohjelmana olivat yleisesti yliopisto-opiskelun luonteeseen tutustuminen sekä tiedekuntien esittelyt .
Näiden lisäksi tiedekuntien oppiaineet järjestivät omia esittelytilaisuuksiaan päivän aikana ja lukiolaisten oli mahdollista seurata joidenkin oppiaineiden opetusta .
Lukiolaisten päivän yhteydessä järjestettiin myös lukioiden opinto-ohjaajille oma informaatiotilaisuus .
Lukiolaiset kuuntelivat esittelyjä oman valintansa mukaan .
Kiinnostuksen kohteissa oli paljon hajontaa .
Opetusministeriön ehdotus ylioppilastutkinnon suuremmasta painotuksesta korkeakouluihin valittaessa ei saanut lukiolaisten keskuudessa kovin vahvaa kannatusta .
Klassikon lukiolaiset Janne Talvitie ja Matti Juhanoja harkitsevat matemaattis-luonnontieteelliseen tiedekuntaan hakemista .
- Valintakokeiden poistaminen ei ole hyvä asia , koska sitten ylioppilaskirjoituksissa pitäisi onnistua , jos haluaisi saada jatko-opiskelupaikan , sanoivat Juhana Herttuan lukiolaiset Hanna Grönroos ja Rosa-Maria Ketola .
Toisaalta esimerkiksi Luostarinvuoren lukiolaiset ajattelivat , että valintakokeiden tarpeellisuus riippuu siitä mitä menee opiskelemaan .
- On ymmärrettävää , että poistetaan kokeet kielistä tai jostakin humanistisesta alasta .
Mutta sen sijaan esimerkiksi lääketieteessä ja oikeustieteessä ne on hyvä olla .
Muuten pitäisi tietää jo lukion ensimmäisenä vuotena , aikooko hakea niihin .
Luostarinvuoren lukiolaiset pohtivat myös , että oli valintakokeita tai ei , opiskelupaikkoihin liittyvästä rahastuksesta ei päästä eroon .
- Jos kokeet poistettaisiin , niiden tilalle tulisi ylioppilaskokeisiin valmistavia kalliita valmennuskursseja .

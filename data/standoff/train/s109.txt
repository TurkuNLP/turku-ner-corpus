Puolivuotiskatsaus Digitin urheilutoimintaan
Sporttivartti
Sammonmaljan turnauksessa kilpaillaan Turun yliopiston ainejärjestöjen välisestä palloilulajien herruudesta .
Turnaus jakaantuu viiteen osaturnaukseen lajeittain .
Syksyllä potkitaan jalkapalloa ja kulutetaan parkettia koripallon merkeissä .
Näin kevätkaudella lajivalikoima koostuu lentopallosta , sählystä ja kaukalopallosta .
Viimeksimainittu laji jäi monien harmiksi tältä vuodelta väliin koska sopivaa kenttää ei ollut tarjolla .
Lentopallossa Digitin joukkueen pelaajarosteri koostui noin kymmenestä innokkaasta lentopallon ystävästä .
Turnauksen järjestäminen oli kuitenkin vaakalaudalla koska turnaukseen oli ilmoittautunut vain kourallinen joukkueita ja liikuntasihteerillä oli muutenkin kädet täynnä töitä .
Kuvioihin tuli kuitenkin mukaan kemistiaktiivi jonka avustuksella turnaus saatiin järjestettyä pari viikkoa suunniteltua ajankohtaa myöhemmin .
Ensimmäinen peli pelattiin kemistien joukkuetta vastaan .
Ilmeisesti kirjoittajan huonosta tiedotuksesta tai edellisen päivän randombileistä / flunssa-aallosta johtuen laajasta pelaajaringistä paikalle selvisi vain neljä Digitin pelaajaa .
Joukkue pelasi ihan hyvin , mutta vastustajan ylivoima , kuudella neljää vastaan , tuotti kuitenkin Digitille tappion selvin erälukemin 3-0 .
Toiseen peliin joukkue tuli terveenä ja hyvin harjoitelleena .
Mukana oli tällä kertaa jopa kahden kentällisen verran pelaajia .
Vastustajana oli P-klubi .
Ensimmäisessä erässä Digitin joukkue oli vielä aivan jäässä ja vastustaja otti helpon erävoiton .
Toiseen erään vaihtopelaajien määrää vähennettiin , ja tulostakin alkoi tulemaan .
Syötön vastaanoton ja yhteispelin vielä takkuillessa tämäkin erä meni Digitin kannalta verkon väärällä puolella pelaavalle joukkueelle , joka piti aina onnistuessaan kovaa meteliä .
Kolmannessa erässä luovuttiin kokonaan vaihtopelaajien käytöstä ja joukkueemme peli loksahti kohdalleen .
Sivusta katsottuna peli näytti ihan mallikkaalta : omat aloitukset olivat myrkkyä vastustajalle ja nopeat hyökkäykset päätettiin kunnon iskulyönteihin .
Hiljaiseksi meni P-klubin lentopallomiehistö .
Peli kaventui tilanteeseen 2-1 .
Neljännessä erässä oltiin taas pakkovoiton edessä .
Kentällä pelaava kuusikko vaihdettiin edellisestä erästä lähes kokonaan mutta tulos oli silti sama .
Peli tasoittui ja edessä oli viides ja ratkaiseva erä .
Joukkueemme hyvä vire ei kestänyt vaan vastustaja pääsi heti karkaamaan hyvien aloitussyöttöjen avulla .
Peli päättyi siis 3-2 vastustajalle .
Siihen päättyi myös joukkueemme taival tämänvuotisessa lentopalloturnauksessa .
Pettymys nieltiin kuitenkin nopeasti ja joukkueessa oltiin ihan tyytyväisiä omaan tekemiseen .
Sähly on kivaa
Seuraavaksi Sammonmaljassa kamppailtiin sählyn parissa .
Joukkueemme pelasi tällä kertaa harrastelijasarjassa , koska kirjoittajan mielestä joukkueella ei olisi ollut suuria menestymismahdollisuuksia supersarjassa .
Ensimmäisessä pelissä vastaan asettui Katkolla-niminen joukkue .
Alkukankeutta oli vielä aistittavissa ja kuviot sekä hyökkäys- että puolustuspäässä olivat mitä sattuu .
Vastustaja pääsi iskemään helppoja maaleja , joten taukotilanne oli 9-5 Katkon joukkueen hyväksi .
Tauolla joukkueemme ryhdistäytyi ja oma pää saatiin pidettyä lähes puhtaana .
Lopputuloksena oli tasapeli 10-10 .
Opexin Herrakerho tuli vastaan seuraavassa pelissä .
Pian alkuvihellyksen jälkeen oli selvää , että vastustajan jalka liikkui omaa huomattavasti vikkelämmin ja pallokin löysi lähes joka hyökkäyksessä tiensä Digitin maalin perukoille .
Harvassa oli Digitin hyökkäykset tässä pelissä , ja puolustuspelikin oli hieman laiskanpuoleista loppua kohden .
Lopputuloksena Digitille neljä häkkiä , Herrakerholle parikymmentä .
Alkusarjan viimeisessä pelissä panoksena oli paikka ylempään loppusarjaan .
Vastassa oli tuttu Kemistien raittiusseura .
Digitillä oli jopa kaksi kentällistä pelaajia kun taas Kemistit joutuivat pelaamaan samalla kolmikolla koko pelin .
Alkuasetelma oli siis hyvä .
Lähes koko ottelu pelattiin yhtä maalia Kemistien päätyyn .
Vastustajan taktiikkana oli vahva kilpikonnapuolustus johon vetomme useimmiten myös pysähtyivät .
Vastustajan omalta maalilta meidän päätyymme ” roiskitut ” pallot menivätkin sitten lähes kaikki sisään .
Peli päättyi harmittavasti 13-8 Kemistien voittoon .
Osa joukkueemme pelaajista oli pelin jälkeen varsin ärtynyt vastustajan pelityylistä .
Koitti parin viikon tauko , kunnes vuorossa oli sijoitusottelu .
Koska kirjoittaja ei päässyt paikalle tähän peliin , niin ottelun kulusta ei voi juuri raportoida .
Ottelu oli hyvin tasainen ja ratkaisua jouduttiin hakemaan jatkoajalta .
Siinä vastustajamme ASS oli parempi ja vei pelin numeroin 8-9 .
Yökoristurnaus
Turun yliopiston ja kauppakorkeakoulun ylioppilaskunnat järjestivät yökoristurnauksen , joka pelattiin 13. maaliskuuta .
Digitin riveistä saatiin nopeasti joukkue kasaan .
Turnauksessa oli mukana neljä joukkuetta .
Pelit aloitettiin puoli kymmeneltä illalla ja mestari oli selvillä hieman puolenyön jälkeen .
Ottelut pelattiin katukorissäännöin eli yhteen päätyyn kolmella kolmea vastaan .
Alkusarjassa Digitin tiimi vei vaihtarien joukkuetta kuin märkää rättiä , otti niukan voiton P-klubista ja hävisi KY-hunkseille .
Välieräpelissä otettiin taas mittaa P-klubista .
Digit johti peliä jo kohtuullisen selvin lukemin mutta vastustaja pääsi vielä lähelle .
Lopulta Digit voitti pisteellä ja eteni finaalipeliin , jossa vastaan asettui Hunksit .
Finaalissa joukkueiden peli näytti ihan hyvältä , ja koreja tehtiin hyvällä prosentilla tasatahtiin .
Hunks pääsi hieman karkuun tehdessään tukun kolmen pisteen koreja .
Digit taisteli kuitenkin pelin lopussa hyvin .
Kun peliä oli minuutti jäljellä , eroa oli vain pisteen verran vastustajan hyväksi .
Harmittavasti Digitin yritykset eivät tuottaneet pisteitä ja vastustaja sai pidettyä palloa pelin loppuun saakka .
Voittaja oli siis KY-Hunks , mutta hienoa peliä pelasi myös joukkueemme .

Ritarit ja julkkisprinsessat kiinnostivat Lasten yliopiston luennoilla
Söivätkö ritarit muuta kuin lihaa ?
Tekivätkö prinsessat mitään kotitöitä ?
Mitä kuninkaallisten peruukit maksoivat ?
Prinsessan elämän erikoisuudet kahlitsivat lapsiyleisön mielenkiinnon .
Vuoden 2010 Lasten yliopiston luentosarja alkoi lauantaina pikkuopiskelijoiden mielenkiinnon herättäneillä luennoilla kuningattarien ja prinsessojen kohtaloista sekä ritareista .
Suomen historian professori Kirsi Vainio-Korhonen kertoi Julkkisprinsessat-luennolla , millaista oli olla prinsessa ja kuningatar 250 vuotta sitten .
Luennolla kuultiin maailman kuuluisimman kuningattaren , Marie Antoinetten elämästä tämän lapsuudesta Ranskan vallankumoukseen saakka .
Kuninkaallisten elämä herätti Lasten yliopiston tarkkaavaisissa kuulijoissa paljon lisäkysymyksiä .
Yleisöä kiinnostivat esimerkiksi kuninkaallisten arkeen kuuluneet julkiset peseytymiset ja pukeutumiset , peruukkien käyttö ja lasten kohtelu pikkuaikuisina .
Myös unohduksissa oleva kirjeenkirjoittamiskulttuuri nousi esille 1700-luvun kuninkaallisten elämää käsitelleellä luennolla .
− Käytössä ei ollut internettiä eikä sähköpostia , vaan yhteydenpito hoidettiin kirjeitse .
Kuninkaalliset kirjoittivat joka päivä useita kirjeitä .
Kirjoittaminen tapahtui aidolla sulkakynällä ja musteella , joten se oli hyvin vaativaa ja pikkutarkkaa hommaa , luennoitsija kertoi .
Kirjeenkirjoittamispuuhassa yleisön keskuudessa ihmeellisimpänä pidettiin kirjoitusvälinettä .
Täsmennystä kaivattiin ainakin sulkakynän hankintatapoihin , kun yleisöstä tiedusteltiin , käytettiinkö kynissä oikeiden lintujen sulkia ja otettiinko sulat eläviltä linnuilta .
Lasten yliopiston luennolla opiskelijoiden aktiivisuus on huipussaan .
Yleisen historian yliopistonlehtori Meri Heinonen tutustutti lastenyliopistolaiset keskiajan ritareihin .
Heinonen valotti ritarisotilaiden elämää suhteessa keskiaikaisiin ritaritarinoihin , jotka edelleen elävät osana eurooppalaista tarinaperinnettä .
Myös ritarit innostivat lapset esittämään kysymyksiä .
Käytännön asiat olivat päällimmäisenä mielessä , kun Meri Heinonen sai vastata kysymyksiin wc-asioinnista haarniskassa , kiinalaisten ritarien mahdollisista paperihaarniskoista sekä ritarien voittopuolisesti lihapitoiseksi arvellusta ruokavaliosta .
Lasten kysymyksille oli lauantaina tilaa , sillä tänä vuonna Lasten yliopiston luennoille otetaan pienempi salillinen tieteen ystäviä .
Pienemmän osallistujamäärän on tarkoitus taata mahdollisuus esimerkiksi juuri kysymysten esittämiseen .
Kun lapset tutustuivat tieteeseen ja tutkimukseen , viihtyivät heidän vanhempansa lauantaina äiti- ja isäparkissa , jossa professori Hannu Ruonavaara puhui asuntovarallisuudesta vanhuudenturvana ja PsT Katja Valli kertoi lasten nukkumisesta ja unennäöstä .
Lasten yliopiston luennot jatkuvat vielä kahtena tulevana lauantaina .
Äiti- ja isäparkin ohjelma jatkuu niin ikään .
Vuonna 2008 Turun yliopistossa käynnistynyt Lasten yliopisto on tarkoitettu 7−10-vuotiaille koululaisille .
Luennoilla on tarkoitus tarjota pieniä vastauksia tieteen suuriin kysymyksiin .

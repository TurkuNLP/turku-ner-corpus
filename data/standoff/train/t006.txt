OP-Pohjolan lainaama raha tuotti hyvin
Op-Pohjolan pääjohtaja Reijo Karhinen
OP-Pohjola -ryhmän toinen vuosineljännes oli viime vuoden vastaavaa jaksoa parempi .
Tulos ennen veroja koheni lähes 13 prosenttia 155 miljoonaan euroon .
Pankkitoiminnassa ja vahinkovakuutuksessa tulos parani lähes kolmanneksen .
Henkivakuutus ei sen sijaan yltänyt viime vuoden tulostasoon .
Keskeinen tuottojen lähde eli korkokate kasvoi huhti-kesäkuussa 12 prosenttia vuodentakaisesta 255 miljoonaan euroon .
Vahinkovakuutustoiminnan nettotuotoissa kasvua oli 10 prosenttia .
Henkivakuutustoiminnan nettotuotot sen sijaan supistuivat lähes 13 prosenttia .
Palkkiotuotot kasvoivat jonkin verran .
Kaikkiaan OP-Pohjolan tuotot kasvoivat 7,5 prosenttia .
Kulut kasvoivat enemmän eli 8,1 prosenttia .
Saamisten arvonalentumiset supistuivat 31 miljoonaan euroon 40 miljoonasta eurosta .
Arvonalentumiset olivat 0,18 prosenttia luotto- ja takauskannasta .
OP-Pohjolan koko alkuvuoden tulos ennen veroja parani 36 prosenttia viime vuodesta 362 miljoonaan euroon .
- Tulosparannus oli merkittävä ja puolivuotistuloksemme tasoltaan paras sitten finanssikriisiä edeltäneen ennätysvuoden 2007 .
Tulosparannusta siivitti tuottojen vahva kasvu .
Erityisen ilahduttavaa oli korkokatteen kasvun kiihtyminen , pääjohtaja Reijo Karhinen sanoo osavuosikatsauksessa .
OP-Pohjola odottaa , että koko vuoden tuloksesta tulee viime vuotta parempi .

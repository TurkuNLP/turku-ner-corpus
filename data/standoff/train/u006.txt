Menestystä turkulaiselle biodiversiteettitutkimukselle
Koneen Säätiö jakoi yli miljoona euroa suomalaisten yliopistojen ja tutkimuslaitosten biodiversiteettiä tutkiville hankkeille .
Turun yliopistossa toimivien tutkimusryhmien osuus rahoituksesta on lähes 800 000 euroa .
Biodiversiteetin merkitys -hankehaussa tukea myönnettiin kaikkiaan kuudelle tutkimusprojektille ja yhdelle digitointihankkeelle .
Hankkeista neljä toimii Turun yliopistossa .
Professori Risto Kalliolan johtama keräilytalouden ekologisia ja sosiaalisia vuorovaikutuksia ja biodiversiteettivarojen ylikäyttöä Amazoniassa tutkiva hanke saa 199 200 euroa .
Dosentti Kai Ruohomäen hanke Effects of forest diversity on ecosystem functioning : an experimental approach saa 154 502 euroa ja dosentti Ilari E. Sääksjärven johtama Biodiversity and multiple trophic interactions ? hanke 198 058 euroa .
Suurimman yksittäisen rahoituksen saa dosentti , akatemiatutkija Niklas Wahlbergin johtama tutkimushanke , jonka otsikkona on Diversification of plant-feeding insects over millions of years : what is the role of dramatic climate changes ? ( 226 200 euroa ) .
Muita tuettuja hankkeita olivat Helsingin yliopiston kirjaston biodiversiteettikirjallisuuden digitointihanke ( 38 400 euroa ) , dosentti Heikki Henttosen biodiversiteettiin ja terveyteen liittyvä hanke Jyväskylän yliopistossa ( 158 100 euroa ) sekä metsäntutkimuslaitoksen professori Janne Kotiahon biodiversiteetin evoluutioon ja sen ekosysteemin prosesseihin kohdistuviin vaikutuksiin liittyvä tutkimushanke ( 144 900 euroa ) .
Turun yliopiston biodiversiteettitutkimuksen professori Pekka Niemelä iloitsee Koneen säätiön rahoituspäätöksistä .
- Näin hyvä menestys Koneen Säätiön biodiversiteetutkimuksen rahoitushaussa alleviivaa alan tutkimuksen vahvuutta Turun yliopistossa .
Kolme rahoitetuista hankkeista kytkeytyy lisäksi vahvasti yliopiston strategiseen vahvuusalaan , ekologisten vuorovaikutusten ja ekologisen genetiikan tutkimukseen , Niemelä sanoo .
Koneen Säätiö järjestää lähes vuosittain suunnattuja hankehakuja , joiden tarkoituksena on edistää monitieteisiä tutkimushankkeita sekä kiinnittää huomiota ajankohtaisiin ilmiöihin suomalaisen tieteen ja kulttuurin kentällä .
Biodiversiteetin merkitys -hankehaun tarkoituksena on edistää biodiversiteetin olemuksen ja toiminnallisten aspektien tutkimusta .

Lääketieteen opettajan Duodecim-palkinto Pekka Käävälle
Suomalainen Lääkäriseura Duodecim on myöntänyt Lääketieteen opettajan Duodecim-palkinnon professori , LKT Pekka Käävälle .
Hän työskentelee Turun yliopistossa lastentautiopin opettajana ja lääketieteellisen koulutuksen tutkimus- ja kehittämisyksikön johtajana .
Pekka Kääpä on osallistunut monipuolisesti koulutuksen ja oppimisen laadun kehittämiseen .
Hän on Turun yliopiston lääketieteellisen tiedekunnan laatutyön ohjausryhmän jäsen ja lääketieteen opettajien pedagogisten kurssien koordinaattori .
Kääpä on myös mm. opettajatuutorointijärjestelmän ja sähköisen palautejärjestelmän suunnittelija ja kehittäjä .
Palkintoperusteluissa todetaan , että Pekka Kääpä on ollut avainhenkilönä Turun yliopiston lääketieteellisessä tiedekunnassa vuosina 2001–2008 toteutetussa opintouudistuksessa .
Hänen panostuksensa koulutuksen laadun kehittämiseen on johtanut myös Korkeakoulujen arviointineuvoston Turun yliopiston lääketieteelliselle tiedekunnalle myöntämään laatuyksikkö 2010–2012 -nimitykseen .
Kääpä toimii Lääketieteen koulutuksen yhdistyksen puheenjohtajana ja on lisäksi yhteistyökumppani monissa kansainvälisissä lääkärikoulutukseen liittyvissä tieteellisissä verkostoissa .
10 000 euron suuruinen palkinto jaettiin 22.4. Duodecimin Opetuksen kehittämisseminaarin yhteydessä Espoossa .
Suomalainen Lääkäriseura Duodecim perusti vuonna 2003 Lääketieteen opettajan Duodecim-palkinnon , jonka tarkoituksena on lääketieteen opetuksen arvostuksen lisääminen .
Palkinto jaetaan joka kolmas vuosi pitkäjänteisesti lääkärien perus- , jatko- tai täydennyskoulutuksen tai tutkijakoulutuksen ansiokkaana kehittäjänä toimineelle henkilölle .

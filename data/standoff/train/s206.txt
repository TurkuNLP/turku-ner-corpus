Kesäyliopistoon maailmalle
Elohopea on vielä miinuksen puolella ja toppahousujen alla on hyvä vielä pitää ” Veijoja ” .
Höyryävän kuuma glögi on vieläkin hyvää vastapainoa hyytävälle kylmyydelle .
Ei kuitenkaan aikaakaan , kun pakkasherra saa väistyä leskenlehtien tieltä ja aurajoen rantaa kehtaa taas tarpoa sandaaleissa .
On kesä .
Mitäs sitä sitten keksisi ?
Töissä ei viitsisi rehkiä ihan koko kesää ja jotain ” jännää ” pitäisi kehitellä .
Teneriffan havaijipaitalomat on nähty , Ruisrock on taas sitä samaa ja salkkaritkin jää kesätauolle .
Mikä siis avuksi ?
Itse painiskelin samojen kysymysten äärellä jokunen vuosi sitten .
Apuun riensi eurooppalainen opiskelijajärjestö AEGEE ( Association des Etats Généraux des Etudiants de l’Europe – älä kysy miten tuo kuuluu lausua ... )
AEGEE on kansainvälinen , poliittisesti ja uskonnollisesti riippumaton eurooppalaisten opiskelijoiden foorumi .
Toiminta perustuu tuhansiin vapaaehtoisiin nuoriin , jotka järjestävät kansanvälistä ohjelmaa .
AEGEE:n suurin vuosittainen ponnistus on järjestää kesäyliopistoja ympäri Eurooppaa .
Itse olen vuosien saatossa osallistunut kahteen kahteen ulkomailla ja moneen Suomessa järjestettyyn kesäyliopistoon .
Kesäyliopiston idea on kerätä eurooppalaisia nuoria pariksi viikoksi yhteen viettämään unohtumatonta kesää .
Teema vaihtelee laidasta laitaan .
Miltäpä kuulostaisi esimerkiksi italian kielikurssi Italian Salernossa ?
Tai haluaisitko kokea millaista oli neuvostoajan pioneerileirillä Tallinnassa ?
Entäpä Travelling Summer University Barcelonan ympäristössä , jossa vietetään pari viikkoa matkustellen ympäri Kataloniaa ?
Kaikki nämä ovat mahdollisia jos haluat kesältäsi unohtumattomia kokemuksia !
” Kuulostaa kivalta , mutta eikö tuo ole aika kallista ? ”
Ei suinkaan .
Osallistumismaksu on enimmillään 180 € ja se sisältää majoituksen , kesäyliopiston ohjelman sekä kaksi ateriaa joka päivä .
Matkat kustannetaan luonnollisesti itse .
Osallistua voi kuka tahansa , joka on opiskelija ja haaveet vievät kesäksi ulkomaille .
Osallistujat tulevat ympäri Eurooppaa , englanti on yleensä käyttökieli .
Tiivistettynä : jos haluat kotiin palaamisen jälkeen puhua vain loistavasta kahdesta viikostasi niin kauan , että muut kyllästyvät jo juttuihisi , HAE kesäyliopistoon !
Lehti AEGEE kesäyliopistoista julkaistaan maaliskuun aikana , ja viimeinen päivä pyrkiä kesäyliopistoihin on 30.4.2010 .
Joten alapas miettiä minne päin maailmaa haluat mennä ?
Turkkiin , Espanjaan , Puolaan vai kenties Romaniaan ?
Ota siis rohkeasti yhteyttä AEGEE-Turun hallitukseen ( aegee-turku@utu.fi ) ja lähde viettämään ikimuistoista kesää !

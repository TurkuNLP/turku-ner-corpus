Amatööritiirailua
Akateemisen putkimiehen tarina
Herra Päätoimittajan pyytäessä tekstiä kuvien tueksi en tiennyt , mitä kirjoittaa .
Enkä oikein tiedä vieläkään ...
Joten aloitan alkusyksystä ja hetkestä , jolloin työkalu oli jo tuotu kotiin ja ihmettelin paketin sisältöä .
Fiilis oli vähän saman tapainen , kuin armeijan käyneet tietävät varusteet saadessa .
Tällä kertaa vain erona oli se , että yksittäisiä esineitä ei tarvitse tunkea liian pieneltä tuntuvaan kaappiin , vaan niistä pitäisi saada kasattua kaukoputki .
Vaikken insinööritieteitä opiskele , tehtävä ei osoittautunut mahdottomaksi .
Valitettavasti piti muutama päivä odotella otollista keliä .
Tai siis siinä vaiheessa vuotta ei sellasia edes ole , mutta aloittelijalle pilvetön ilma riitti .
Sitten eräänä päivänä sattui sopiva ilma ja kuukin oli näkyvillä .
Putki pihalle ja ihmettelemään .
Tarkennuksen jälkeen tuli kyllä pieni wou-elämys , kun pystyi näkemään kuun pinnalta erinäisiä muotoja .
Kraaterit ja kukkulat näkyivät oikeasti , eikä vain tummempina alueina kuun pinnalla , kuten paljaalla silmällä katsottaessa .
Notaationa voisin sanoa , että kameralle saamani kuvat eivät ole lähelläkään tätä näkyä .
Kellon lähestyessä puolta yötä alkoi eteläisellä taivaalla näkyä valopiste .
Tähtikarttojen tarkastelu osoitti , että kohde oli Jupiter — tai niin ainakin oletin .
Suuntaamisen jälkeen okulaarista näkyi tummalla taustalla punertava läikkä .
Tarkennuksen jälkeen näkyi vieläkin punertava läikkä — ammattimiehet toteavat tässä vaiheessa , että huono seeing — mutta sillä erolla , että läikän poikki kulki raita ja ympärillä oli pieniä valopisteitä .
Eli kyllä , Jupiterhan se siinä .
Juuri ja juuri eroittui myös tosiaan raita tai kaksi ja muutama ympärillä kiertelevä kuu .
Näky oli vaikuttava , toisia planeettoja on siis oikeasti olemassa !
Tähän aikaan vuodesta tosiaan keli ei ollu lähelläkään optimia .
Taustataivas ei Auringon laskun ja nousun välissä ole missään vaiheessa lähelläkään riittävän tumma syvän taivaan kohteiden katseluun , ainakaan amatöörille .
Mutta muutama viikko myöhemmin oli .
Ja eikun ihmettelemään jälleen .
Tuskaisen pitkän ajan kuluttua M31 eli Andromedan galaksi löytyi .
Toisin kuin Hubblen hienoissa Deep Field -kuvissa näkymä ei ollut lähelläkään tätä .
Onneksi olin tästä tietoinen , joten vältyin pettymykseltä .
Itse asiassa tunne oli jälleen hieno , kun itse omin silmin näki ” järjettömän ” kaukana olevan kohteen — vaikkakin se näytti vain utuiselta läiskältä .
Lisättäköön tähän , että itse asiassa M45 eli Plejadit ( Seulaset ) ovat kirkkain syvän taivaan kohde ( avoin tähtijoukko ) , mutta tähän aikaan en siitä ollut tietoinen .
Lisäksi niiden asema taivaalla oli tähän aikaan vuodesta vähän kenkkumainen , ne tulivat näkyviin aamuyöstä .
Itse kuvaaminen tapahtui ihan perus digipokkarilla okulaarin läpi .
Hankintalistalla kyllä olisi okulaarin tilalle kiinnitettävä CCD-kenno , mutta kunnollisen hinta on vähän suolainen .
Kuvien laatu olisi tosin huomattavasti parempi verrattuna toimittajan vapisevin käsin ottamiin kuviin ja voisi ottaa pitkillä valotuksilla kuvia esim. galakseista .
Laatu oli toisaalta parempi kuin uskalsin odottaa .
Lisäksi planeettojen kuvaaminen tällä menetelmällä tuntuu olevan mahdotonta , johtuen kamerasta tai kameraa operoivasta amatööristä .
Kuvaaminen tapahtui minimivalotusajalla ja sarjakuvauksella .
Hävikki kuvista oli ” vain ” 90 % tärähtämisen takia .
Vaikkakin seurantamoottorilliset putket yleistyvät , on taivaan tunteminen siltikin tärkeää .
Vähintäänkin sen verran , että tunnistaa muutaman kirkkaan tähden alkukohdistusta varten .
Tähtikuviot kannattaa myös osata ja itse ainakin pidin alussa kuvioiden etsimistä hauskana osana harrastusta , hahmottaminen ei ole aluksi ihan triviaalia .
Osasyynä tähän(kin) opetteluun on ollut laiskuus eli mukavuudenhalu ; en jaksanut kohdistaa putkea muutaman tunnin havainnoinnin ajaksi , vaan mielummin etsin kohteet manuaalisesti .
Jouluna olisi sitten tarkoitus viettää ainakin yksi kokonainen yö ulkona , jolloin kohdistus helpottaa elämää huomattavasti .
Koneeseen on nimittäin ohjelmoitu jo valmiiksi kohteiden sijainteja .
Lopuksi voisin suositella tähtiharrastusta kaikille vähänkään kiinnostuneille .
Yötaivas aukeaa aivan uudella tavalla , kun katsoo sitä okulaarin läpi .
Luulisin , että näky herättää ainakin suurimmassa osassa jotain uusia ajatuksia .
Vaikkakin putki voi olla opiskelijabudjetissa iso lovi , se kestää oikein pidettynä koko elämän .
Ei siis loppupeleissä niin kauhean suuri investointi .
Tai sitten ne , jotka eivät vielä tiedä , mitä pyytää joululahjaksi , voivat laittaa sellaisen toivomuslistalleen .

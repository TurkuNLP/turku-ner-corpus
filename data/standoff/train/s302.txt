Naistutkimuksen perusteet
Naistutkimuksesta puhutaan kaikenlaista .
Lyhyesti sanottuna : sille nauretaan .
Niinpä päätimmekin testata Naistutkimuksen peruskurssin ( 5 op ) ihan itse .
Testiryhmämme koostui kahdesta fyysikkopojasta .
Turvamieheksemme oli otettu eräs opexilaistyttö , joka suojeli meitä pelottavilta feministeiltä .
Periaatteena oli pukeutua joka luennolla vaaleanpunaiseen paitaan , mutta siitä lipsuttiin loppua kohden .
Sillä ei myöskään tuntunut olevaan minkäänlaista vaikutusta feministeihin .
Ainakaan kukaan ei tullut sanomaan mitään , mutta toisaalta kanssaopiskelijat tuntuivat olevan hieman hiljaisia ja ujoja .
Se voi johtua osittain siitä , että moni heistä vaikutti olevan pilttejä , jolloin heidän rohkeutensa ei ollut samalla tasolla kuin urheilla fyysikkopojillamme .
Esitimmehän jopa yhden kovan kysymyksen , johon luennoitsija vastasi kuin öljyssä pyöritelty poliitikko .
Väite oli , että ei ole yhtään objektiivista tiedettä .
Ilmeisesti Matematiikka kuitenkin pääsee lähelle moista tavoitetta .
Olisi helppo sulkeutua omaan maailmaansa , kieltäytyä ajattelemasta asioita uudelta kantilta ja sanoa , että naistutkimus on hirveää kakkaa .
Luennoilla oli paljon mielenkiintoisia juttuja , jotka oikeasti saivat miettimään .
Suurelta naistutkimus kaatui kuitenkin liian naiiviin yksinkertaistettuun provosointiin ja propagandaan , mikä aiheutti vain kielteisen vastareaktion .
” Höhöö , vähänks tää on tyhmää ! ”
Tästä huolimatta pitäisimme kurssia valaisevana kokemuksena , mahdollisuutena nähdä maailma vähän eri perspektiivistä .
Olemme kuitenkin huojentuneita , että pääsimme palaamaan omiin miehisiin ( lue : fyysikko- / nörtti- ) normeihin peruskurssin loputtua .
Olisihan se ihan kamalaa , jos joutuisi koko loppuelämänsä olemaan sitä mieltä , ettei ole aina oikeassa .
Loppujen lopuksi naistutkimuksen tarkoituksena on tutkia keinoja höllentää sukupuolen otetta elämästä , että ihmiset saisivat tuomitsematta tehdä mitä haluavat sukupuolesta riippumatta .
Tasa-arvo naisten ja miesten ei tällä hetkellä toteudu , ja se on totuus .
Miksi siis nauraa naistutkimukselle ?
Jonkun täytyy ajaa vähemmistön etuja , toistaiseksi naisia on vähemmän erinäköisten järjestöjen päättävissä elimissä , mutta eiköhän tilanne muutu tulevien vuosikymmenten aikana .
Sitten saadaan miestutkimuskin omaksi oppiaineeksi yliopistoihin .
Luennot erosivat hyvin paljon fysiikan ja matematiikan laitoksilla totuttuun menoon .
Luennoitsija oli erittäin energinen , hauska ja paljon ironiaa käyttävä täti .
Hän haukkui miehiä siihen malliin , että välillä tuntui olevan syytetyn penkillä kaikkien feministien huohottaessa niskaan .
Tosin olihan se ihan kivaa vaihtelua , että kaikki eivät ajatelleet samalla tavalla ja sai olla erilainen kuin muut oppilaat .
Meininki muistutti yläastetta , jossa tupakkaa välitunnilla polttelevat kovikset olivat vaihdettu feministeihin , mutta yhtä kaikki .
Naistutkimuksen ainejärjestön F-pisteen toiminta vaikutti sopivan hassulta .
Lehteään varten heillä on ” Parrakkaat naiset haastattelevat ” -sarja .
Jossakin tilaisuudessa oli naisille ja miehille eri kakut , ja miehet saivat kerrankin kokea millaista on olla syrjityssä asemassa .
Heidän kakustaan nimittäin puuttui ainakin 0,1 % -kokoinen pala .
Kurssiin kuului tentti , jossa kolmesta essee-kysymyksestä sai valita kaksi joihin vastaa .
Lisäksi kurssiin kuului oppimispäiväkirja , jota piti kirjoittaa ” liuskan verran ” .
Jäi epäselväksi tarkoittiko se liuskaa yhteensä kaikista luennoista vai liuskaa per luento .
Ei myöskään tiedetty , montako sivua on yksi liuska .
Eikä sitten vaivauduttu kysymään .
Mahdollisia sivumääriä oppimispäiväkirjalle olivat siis 1 , 2 , 11 ja 22 .
Simo palautti 1,5-sivuisen päiväkirjan ja Juha 5-sivuisen .
Oppimispäiväkirjan kirjoittaminen aiheutti hajoilua , jota kuvastaa parhaiten parivaljakkomme päiväkirjaan kirjoittamat nimet : ” mies Simo Kauhala , huomaa syrjivä etuliite ” ja ” J. Rajajärvi ” häpeillen miehekästä etunimeään .
Hajoilu johtui kuitenkin vain omasta laiskuudesta : kumpikin kirjoitti oppimispäiväkirjan vasta palautuspäivää edeltävänä yönä .
Liiallisesta omistautumisesta alalleen ei naistutkijoita voida syyttää .
Tenttitulokset myöhästyivät neljä viikkoa , koska luennoitsijalla oli jalka paketissa .
Simo pääsi kurssista läpi tolpalla .
Juha , joka ilmeisesti oli parempi ihminen , sai kakkosen .
Luentojen kohokohtia
- Luennoitsija kysyy , että kuinka moni ei tiedä kuka on Caster Semenya .
Vain Simo viittaa .
Luennoitsija osoittaa ja huutaa : ” Hölmö ! ”
- Powerpoint-esityksestä on kirjoitusvirhe , minkä takia lauseesta on vaikea ottaa selvää .
Simo kommentoi sitä hiljaa vierustoverille : ” Ei tossa ole mitään järkeä . ”
Edessä istuva tyttö kääntyy ja tiuskaisee : ” Onpas ! ”
Myöhemmin Simo sai kuulla , että samainen edessä istuva tyttö oli turhautunut Simon höpinöihin luennon aikana aikaisemminkin .
Se onkin hyvä esimerkki joko miesten röyhkeydestä tai urhean fyysikkotutkijamme huomiokyvystä .
- Luennoitsija kysyy ja vastaa itse : ” Mikä on ihminen ?
No se on se mies ! ”
- Joku opiskelija kertoo , että vaaliadressiin oli joku laittanut ammatiksi ” koti-isä ” .
Luennoitsija ihaili tämän rohkeutta .
Sitten Simo toteaa : ” Mut sekin voi ostaa äitien tekemää ruokaa Atrialta . ”
Koko sali repeää , ja Juhaa hävettää .

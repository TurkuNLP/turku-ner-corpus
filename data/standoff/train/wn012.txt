Hanno Möttölä lopettaa ammattilaisuransa
Ensimmäisenä suomalaiskoripalloilijana NBA:ssa pelannut Hanno Möttölä lopettaa ammattilais- ja maajoukkueuransa .
Möttölä jatkaa pelejään Suomessa II-divisioonan FC Passen riveissä .
Möttölä kertoi päätöksestään Suomen ja Unkarin välisen EM-karsintaottelun jälkeen .
Ottelu oli Möttölälle sadas Suomen maajoukkueessa .
Möttölä valittiin uransa aikana kahdeksan kertaa Suomen parhaaksi koripalloilijaksi .
Hän pelasi NBA:ssa Atlanta Hawksin joukkueessa kausina 2000–2002 .
Liettualaisessa Žalgiris Kaunasin joukkueessa Möttölä oli mukana voittamassa maan mestaruutta ja cupia vuonna 2007 .
Hän on pelannut lisäksi muun muassa Espanjassa , Italiassa ja Kreikassa .
Möttölä on rakennuttamassa taloa Helsinkiin , Käpylän kaupunginosaan .
Hänellä on vaimonsa kanssa kaksi alle kouluikäistä lasta .
Möttölällä on ikää 32 vuotta .

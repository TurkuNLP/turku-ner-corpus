AL : Antibioottilihan superbakteerit voivat siirtyä ihmiseen
Antibiooteilla kyllästetyssä lihassa on lääkkeelle vastustuskykyisiä bakteereja , jotka voivat siirtyä lihan syöjään , kirjoittaa Aamulehti .
Aamulehden mukaan antibioottivaara koskee etenkin ulkomaista lihaa .
Esimerkiksi tanskalaiset tuotantoeläimet saavat kaksi kertaa enemmän antibiootteja kuin suomalaiset eläimet .
Vaarassa ovat muun muassa matkailijat .
– Esimerkiksi turistiripulin ensisijainen lääkehoito on joillakin alueilla käyttökelvoton .
Sille lääkkeelle on niin moni bakteeri vastustuskykyinen , Terveyden ja hyvinvoinnin laitoksen ylilääkäri Antti Hakanen sanoo .
Eurooppalaisten viranomaisten seurantaraportin mukaan salmonella- ja kampylobakteerien antibioottien vastustuskyky on hyvin tavallista Suomen , Ruotsin ja Norjan ulkopuolella .
Antibiooteilla paikataan usein huonoa hygieniaa ja ahtaita elinolosuhteita .
Erityisen paljon antibiootteja Hollannissa ja Yhdysvalloissa .
Suomessa antibiootteja käytetään vähemmän kuin muissa maissa .
– Lisäksi Suomessa on tehty paljon taudinvastaista työtä , eli hävitetty maasta eläintauteja kokonaan. , lääkealan turvallisuus- ja kehittämiskeskus Fimean eläinlääkäri Fia Westerholm sanoo .

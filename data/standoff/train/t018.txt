Suomalaiset vaihtoivat Tukholman Tallinnaan
Suomalaisristeilijöiden määrä Virossa yli kaksinkertaistui kesäkuussa vuodentakaiseen verrattuna .
Ruotsi sen sijaan on menettänyt hieman kiinnostavuuttaan suomalaismatkailijoiden keskuudessa , ilmenee Tilastokeskuksen selvityksestä .
Kesäkuussa Viroon risteili 41 000 suomalaista .
Virossa yöpyneiden määrä oli 77 000 , jossa on laskua kymmenen prosenttia viime vuodesta .
Ruotsissa yöpyneiden määrä putosi kolmanneksen ja sinne risteilleiden viidenneksen .
Kaiken kaikkiaan suomalaiset tekivät kesäkuussa 512 000 ulkomaille suuntautunutta yli yön kestänyttä vapaa-ajanmatkaa .
Ulkomaanmatkat lisääntyivät yhdeksän prosenttia viime vuodesta .
Kotimaanmatkoja suomalaiset tekivät vapaa-ajallaan yhteensä 2,7 miljoonaa , mikä tarkoittaa neljän prosentin kasvua vastaavaan ajankohtaan vuosi sitten .
Ainoastaan joka viidenteen näistä matkoista liittyi yöpyminen maksullisessa majoituksessa .
Loput olivat mökki- ja vierailumatkoja .
Tiedot käyvät ilmi Tilastokeskuksen Suomalaisten matkailu -tutkimuksesta , joka pohjautuu 1 377 Suomessa asuvan 15-74-vuotiaan henkilön heinäkuussa tehtyyn haastatteluun .

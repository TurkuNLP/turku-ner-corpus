Filosofit ja natsi-Saksa
Professori Gereon Wolters piti maanantaina filosofian vierailuluennon Turun yliopistossa .
Filosofian ja tieteenhistorian professori Woltersin luento käsitteli filosofiaa ja filosofeja natsi-Saksassa .
Wolters ( University of Konstanz , Helsinki Collegium for Advanced Studies ) puhui Publicumissa otsikolla " The Führer and his thinkers : philosophy in the Third Reich " .
Wolters muun muassa esitteli luennolla jaon , jonka mukaan hän määrittelee saksalaisia filosofeja ja heidän ajatteluaan suhteessa natseihin , Hitleriin ja natsi-ideologiaan .
Wolters jakaa natsi-Saksan filosofit kolmeen ryhmään .
Woltersin jaon mukaan filosofi saattoi olla lojaali natseille , jolloin tämä oli esimerkiksi poliittisesti aktiivinen tai ideologialtaan asemoitui natsiksi , vaikka ei välttämättä ollut puolueen jäsen .
Natsipuolueeseen kuulumattomana , mutta ideologialtaan natsina Wolters mainitsi filosofi ja matemaatikko Oskar Beckerin , jonka sodanjälkeisten oppilaiden hän totesi olleen tietämättömiä opettajansa taustasta .
Filosofi saattoi myös vastustaa natseja .
Woltersin mukaan tämä joukko oli harvalukuinen .
Suurimmaksi filosofijoukoksi Wolters mainitsi opportunistit , jota eivät olleet natseja , mutta eivät myöskään vastustaneet natsihallintoa .
Wolters kertoi , että monet filosofit toimivat sen mukaan , mikä mahdollisti heidän akateemisen olemassaolonsa natsi-Saksassa .
Wolters muotoili opportunistifilosofien puntaroineen , ylittääkö henkilökohtainen hyvä sen pahan , jota muille ihmisille tapahtuu .
Antisemitistisiä ajatuksia ja kirjoituksia oli niilläkin , jotka eivät puolueeseen kuuluneet .
Vierailuluennon yleisö käytti mahdollisuuden esittää kysymyksiä professori Woltersille .
Kysymykset käsittelivät muun muassa filosofian immuniteettia natsismille , Rosenbergiä ja Nietzscheä .

Vauhdilla alas
Liukastettu Laskiainen 5.2.2008
Jaaaaaaaaaaa tervetuloa hyvät kuuntelijat mukaan suoraan lähetykseen täältä Turusta ja ICT-talon kellarin uumenista .
Vihreä-asuiset asteriskit ovat toimistollaan jo hyvää vauhtia valmistautumassa laskiaispäivän koitoksiin ja sama meininki näyttäisi vallitsevan myös Digitin toimistolla käytävän toisessa päässä .
Liukurit ja pulkat on kaivettu esille ja sisuskalujen huolellinen voitelu on myös selvästikin aloitettu .
Kello lähestyy pikku hiljaa kahta , ja niinpä IT-laitoksen opiskelijaedustuksen on pian aika lähbzzrzzz .... tsrtssrrr ..
Vauhdilla alas krrrz ...
I know someone you don’t know ... zzzztsts ...
krrrrätaskijoita ei perin jäisessä ja vetisessä mäessä vielä näy , mutta mäen yläpäässä puheenjohtaja-kaksikko Rantanen & Salmela näyttäisi olevan valmiina näyttämään muille mallia .
Lisäksi YLE:n radiotoimittaja on päättänyt vaarantaa uransa haastattelemalla poikia suoraan radiolähetykseen .
No , sitä saa mitä tilzzzzrrrrtsss ... brrrrz ... tsrrrkhh ...
shhrrrrjolla on normaaliin tapaan poliittista makkaraa mäen pohjalla ja sitoutumatonta hernekeittoa mäen laella .
Leivän lisäksi myös sirkushuvit ovat edustettuina TYY:n ja ÅAS:n järjestämän mäenlaskukilpailun muodossa .
Liukuriviesti oli ja meni , mutta suurimman huomion keräsi varsinainen show eli perinteinen ryhmälaskukilpailu .
Mäessä nähtiin mm. piraattilaiva , sauna ja poliittisesti korrektisti kahta pahvitornia kohti suunnannut lentokone .
Lunta olisi voinut olla enemmänkin , mutta melko sulavasti joukkueiden kolossaaliset laskuvälineet etenivät myös vedellä liukastetulla jäällä .
Muiden laskiessa Asteriskin väki panosti normaaliin tapaansa parhaaseen osa-alueeseensa , eli ” ensi vuonna me kyllä näytetään ” -sisältöiseen uhoamiseen .
Uskoo ken tahtsssszzt ... brrrzzzt ...
hei Jipshukka ota kyytssss ... tssihhhh ...
trrrzzzoimiston ja saunan jälkeen seuraava etappi oli IVA:n toimisto , jonne terbion väki oli jo kasaantunut nostattamaan tunnelmaa ennen loppuillan Liukuva laskiainen -bileitä .
Vihreähaalaristen saapumisen vaikutuksesta tunnelmaan voidaan keskustella , mutta ainakaan kukaan ei ole voinut olla huomaamatta Jope Ruonansuun maneereihin ihastuneita ja mikroluokan tanssilattiaksi konvertoineita tietojenkäsittelijöitä .
Eri asia muistavatko pojat tekemäänsä vaikutusta enää seuraassstssrrr .... brrrrzzzz
... asia vilipitön ... tssssrrr ...
rbrzzzzzoverbändi näyttäisi soittavan Billy Jeania , mutta tanssilattialle ei enää ilman kyynerpäitä mahdu .
IT-laitoksen ” edustus ” on hajaantunut ympäri tupaten täyttä Börs Night Clubia , ja raportoinnin näin hankaloiduttua alamme mekin lopettelemaan tätä laskiaislähetystämme .
Mainitaan vielä kuitenkin , että Asteriskin Jope-imitaattoreita on kuulemma kehoitettu pitämään turpansa kiinni niin suullisesti kuin fyysisen kontaktin avullakin , mutta emme ole vielä pystyneet vahvistamaan kyseistä huhua .
Oli miten oli , toivoimme juhlijoiden muistaneen , että alkoholin nauttiminen krapulaa edeltävänä iltana aiheuttaa pahoinvointia seuraavana aamuna .
Mutta nyt , näihin kuviin ja näihin tunnelmiin , hyvää yötä ja kuulemisiin taas ensi vuonna .
Öhö-öhö .

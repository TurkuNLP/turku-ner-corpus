Huoneentaulusta kohti kaikkien koulutietä
SKS julkaisee Suomen kasvatuksen ja koulutuksen historiaan perehtyvän suurteoksen , jonka ensimmäisen osan on toimittanut Suomen historian professori Kirsi Vainio-Korhonen Turun yliopistosta .
Suomen Historiallisen Seuran suurhankkeen ensimmäinen osa " Huoneentaulun maailma . Kasvatus ja koulutus Suomessa keskiajalta 1860-luvulle " selvittää , millaista kasvatusta ja koulutusta lapsille ja nuorille tarjottiin ennen vuoden 1920 yleistä oppivelvollisuuslakia .
Teos lupaa tarjota uudenlaisen näkökulman suomalaiseen kasvatus- ja koulutushistoriaan .
Kirjassa koulutus ymmärretään teoksessa laaja-alaisemmin kuin aikaisemmin .
Kasvatukseksi nähdään kaikki sellainen toiminta , jossa lapset ja nuoret pyrittiin sosiaalistamaan osaksi yhteisöä ja yhteiskuntaa .
Kirjassa pohditaan , mikä oli eri yhteiskuntaryhmien mahdollisuus ja tarve koulutukseen .
Miten oppiminen toimi valtion ja kirkon intressien välineenä ?
Miten säätyjen väliset jännitteet ja vallan tasapaino ilmenivät kasvatuksessa ?
Millainen oli oppimisen pimeä puoli kansanomaisine lukupelkoineen , kirjakammoineen ja ruumiillisine kurituksineen ?
Keskeisiä kysymyksiä lähestytään yhteiskunnan rakenteista käsin säätyjaon mukaisesti .
Kirjassa mietitään , millaisia koulutuksellisia ja kasvatuksellisia tarpeita aateluus , pappeus , porvarius ja talonpoikainen maatalous asettivat säätyihin kuuluville ja toisaalta niihin pyrkiville pojille ja tytöille .
Neljään valtiopäiväsäätyyn kuului kuitenkin vain vähemmistö kansasta .
Kirjassa perehdytään myös siihen , miten kasvatettiin yhteinen rahvas eli yhteiskunnan vähäosaiset , joita olivat esimerkiksi tilattomien lapset , orvot , huutolaiset ja mustalaislapset .
Kirja kattaa suomalaisen koulutuksen ja kasvatuksen historian keskiajalta autonomiselle 1800-luvulle .
Ruotsin ajalla katekismuksen huoneentaulun mieleeniskostetut sanat olivat kasvatuksen ydintä .
− Vain äärimmäisen pieni osa ihmisistä oli sellaisen koulutuksen piirissä , jonka me nykyään miellämme koulutukseksi , kertoo nyt julkaistavan ensimmäisen osan toimittanut Kirsi Vainio-Korhonen .
Koulutus- ja kasvatusolot pysyivät pitkään melko samanlaisia , kun kasvatus ja koulutus tapahtuivat kotitalouksissa , joissa opittiin seuraamalla ja esimerkin kautta .
Suurimmat muutokset suomalaisessa koulutuksessa alkoivat tapahtua 1700-luvun lopulla ja 1800-luvulla .
Autonomisessa Suomessa ei enää riittänyt , että vain ylimpiin säätyihin lukeutuvat poikalaset saatettiin koulutielle .
Kehittyvä kansakunta tarvitsi runsaasti henkisiä voimavaroja .
Eurooppalainen aikalaiskeskustelu nosti yhä kiivaammin esille myös rahvaan lasten ja tyttöjen tarpeen opintoihin .
− Sen jälkeen kun Naantalin birgittalaisluostari katolisena laitoksena suljettiin keskiajan ja uuden ajan taitteessa , ei tytöille ja naisille ollut Suomessa mitään koulutusinstituutiota ennen 1800-lukua .
Torstaina 6.5.2010 SKS:n juhlasalissa Helsingissä julkaistavan suurteoksen ensimmäisen osan on toimittanut professori Vainio-Korhonen on myös osallistunut kirjan kirjoittamiseen .
Hänen lisäkseen Turun yliopiston historiantutkijoista edustettuina ovat teokseen kirjoittaneet Anu Lahtinen ja Liisa Lagerstam .

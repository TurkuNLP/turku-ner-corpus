Horisontaalisuus näkyy oikeuskäytännössä
EU-tuomioistuimen tuomari Allan Rosas luennoi keskiviikkona 31.3. oikeustieteellisen tiedekunnan järjestämässä seminaarissa Euroopan unionin perusoikeuksien horisontaalivaikutuksista EU-tuomioistuimen oikeuskäytännön valossa .
Perustuslakien perusoikeudet ja kansainväliset ihmisoikeudet määrittelevät ensisijaisesti julkisen vallan ja yksityisten henkilöiden välisiä vertikaalisia suhteita .
Seminaarissa " Perus- ja ihmisoikeuksien horisontaalisuus - ajankohtaisia haasteita " tarkasteltiin sen sijaan minkälaista on perus- ja ihmisoikeuksien suojaaminen ja toteuttaminen horisontaalisissa suhteissa .
Horisontaalivaikutuksella tarkoitetaan yksityisten toimijoiden välisiä suhteita ja riitoja .
Rosasin mukaan on kuitenkin vaikea välttää sellaisia tilanteita , joissa valtiovalta ei liittyisi näihin suhteisiin .
Horisontaalivaikutukset näkyvät kolmella tasolla .
Ensinnäkin asia voi olla yksityisten subjektien ja viranomaisen välinen asia , joka koskee julkisen vallan lainsäädäntö- tai hallintotoimia .
Toiseksi asia voi olla pelkkä yksityisten subjektien välinen asia , joka koskee julkisen vallan lainsäädäntö- tai hallintotoimia .
- Tämä on niin sanottu kolmiodraamatilanne , jossa julkisen vallan toimenpide on myös osa yksityisten subjektien välistä riitaa , sanoi Rosas .
- Esimerkiksi riidan toinen osapuoli voi väittää , että jokin asia - kansallinen laki , kielto tai normi - on EU-oikeuden vastainen ja siksi sitä ei voida noudattaa .
Julkinen valta vastaa tilanteeseen joko tekemällä tai olemalla tekemättä asialle jotain , Rosas selitti .
Kolmanneksi asia voi olla yksityisten subjektien välinen asia , joka ei koske julkisen vallan toimia , kuten työtaistelutilanne .
Tässä valtiovalta on pelkästään tarkkailevassa asemassa .
EU-tuomioistuimesta puhuttaessa on pidettävä mielessä , että termi on moniselkoinen .
EU-tuomioistuimen toimintaa kuvastaa esimerkiksi ratkaistut asiat , joiden suurimpia asiaryhmiä olivat vuonna 2009 muun muassa ympäristö ja kuluttajat , verotus , sosiaalipolitiikka sekä vapauden , turvallisuuden ja oikeuden alue .
Horisontaalivaikutus tulee näkyviin usein jäsenvaltioissa , kansallisissa tuomioistuimissa .
Niissä tapahtuu EU-oikeuden jokapäiväinen soveltaminen .
- Kun olemme EU-oikeuden piirissä , pitää näitä lakeja toteuttaa myös kansallisella tasolla , Rosas sanoi .
Erityisen tärkeäksi keskustelun aiheeksi horisontaalivaikutusten yhteydessä on noussut ihmisarvon kunnioittamisen periaate .
- Myös sellaiset asiat kuin mielenosoitusvapaus , kokoontumisvapaus ja sananvapaus , jotka kumpuavat EU:n ihmisoikeussopimuksesta , puhuttavat paljon , Rosas kertoi .
Rosasin mukaan voidaan intuitiivisesti todeta , että perusoikeuksia ei voida sulkea pois päätöksenteosta ja että velvollisuudet koskevat myös kansalaisia .
Nimenomaan tästä seuraa horisontaalivaikutus .
- Yksityisten toimijoiden välillä ilmenevät kysymykset ovat niin monitahoisia , että usein asioita voidaan selittää vain " case by case " -mentaliteetilla , Rosas sanoi .
Rosas uskoo , että horisontaalikehitys tulee jatkumaan tulevaisuudessa ja näkymään erityisesti yksityisten välisissä riidoissa .
Seminaarissa puhuivat myös dekaani Jukka Mähönen , dosentti Pekka Länsineva ja professori Merja Pentikäinen .
Seminaarin puheenjohtajana toimi professori Veli-Pekka Viljanen .

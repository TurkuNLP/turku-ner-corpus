Oma asunto häviää pian vuokra-asunnolle
Tilastoissa asuntojen hintojen nousu näyttää maltilliselta ja omistusasuminen vaikuttaa vuokraamista viisaammalta .
Onko tosiaan näin ?
Katso , kuinka paljon asunnonostajan lasku kallistui vuodessa .
Vuokrat nousussa !
Omistusasuminen kannattaa !
Tätä mantraa on toisteltu matalien korkojen aikoina tiuhaan .
Omistusasumista on pidetty fiksuna , vaikka asuntojen hinnat ovat olleet historiallisesti verrattain korkealla .
Nyt harkinta eri asumisvaihtoehtojen välillä on aiempaa visaisempaa : Taloussanomien Suomen Rahatiedolta tilaama selvitys osoittaa , että omistusasunnon ostajan lasku on paisunut vuoden aikana kuin varkain .
Pääkaupunkiseudulta asunnon hankkiva velallinen joutuu maksamaan lainamaksuina useita tuhansia euroja enemmän kuin viime vuonna vastaavaan aikaan .
Kuukausimaksu esimerkiksi pienestä omistusyksiöstä tai -kaksiosta Helsingissä on noussut vuodessa lähes sadalla eurolla .
Hinnat nousevat , samoin korot
Tilastokeskuksen ennakkotietojen mukaan vanhojen kerros- ja rivitaloasuntojen hinnat nousivat vuoden toisella neljänneksellä edellisvuoden huhti–kesäkuuhun verrattuna 3,2 prosenttia koko maassa .
Pääkaupunkiseudulla nousua oli 3,7 prosenttia .
Hintojen nousu on ollut aivan viime kuukausina tätä maltillisempaa .
Samaan aikaan nousevat kuitenkin korot .
Tästä syystä omistusasunnon ostajan kustannukset kasvavat jo tuntuvasti , Suomen Rahatiedon toimitusjohtaja Seppo Rekonen korostaa .
– Vuokra-asumisen kustannuksista on puhuttu paljon , mutta kun tilastoja nyt katsoo , herää kysymys , onko omistusasuminen enää parempi vaihtoehto .
Oheinen laskelma ( ks. alla ) osoittaa , että 30 neliön vanhan kerrostaloasunnon Helsingissä ostava joutuu ottamaan keskimäärin runsaat 118 000 euroa lainaa asuntonsa rahoittamiseksi .
Samantyyppisen asunnon sai viime vuonna vastaavaan aikaan vajaat 8 000 euroa pienemmällä lainasummalla .
Kuukaudessa 30 neliön yksiön ostajan lasku Helsingissä on nyt 81 euroa suurempi kuin viime vuonna vastaavaan aikaan , yhteensä 653 euroa .
– Jos ajattelee , että omistusasunnossa lainamaksujen päälle tulee vielä yhtiövastike , jota vuokra-asunnosta ei makseta , kyllä omistusasuminen alkaa olla hinnoissaan , Rekonen sanoo .
Vertailua vuokra-asumiseen voi tehdä tarkastelemalla vapaarahoitteisten asuntojen vuokria Helsingissä .
Vuoden ensimmäisellä neljänneksellä yksiöiden keskivuokra oli 19,28 euroa neliöltä .
Tällöin 30 neliön vuokra-asunnon hinnaksi tulee 578 euroa .
Aivan keskusta-alueella hinnat ovat tätä kalliimpia .
Vapaarahoitteisten asuntojen vuokrat nousivat koko maassa ensimmäisellä neljänneksellä 3,6 prosentin vuosivauhtia koko maassa ja 7,3 prosentin vauhtia pääkaupunkiseudulla .
Onko lainan ottamiseen varaa ?
Rahatiedon vertailussa tarvittavan asuntolainan määräksi laskettiin 85 prosenttia asunnon arvosta .
Asuntojen hinnat puolestaan laskettiin Tilastokeskuksen velattomien neliöhintojen perusteella vuoden toisella neljänneksellä .
Rahatiedon Seppo Rekonen toteaa , että selvitys herättää ennen muuta kysymyksen siitä , kuinka monella on enää varaa asuntolainan alkupääoman rahoittamiseen .
Entä : onko kookkaiden lainojen ottaminen epävakaina talousaikoina järkevää ?
Esimerkiksi edellä mainitun esimerkkiyksiön 15 prosentin omarahoitusosuus nousee liki 21 000 euroon .
Rekonen muistuttaa , että asuntojen hinnat ovat hyvin korkeat , ja niin pankkien korkomarginaaleissa kuin viitekoroissa suunta on ennemmin ylös kuin alas .
Uuden asuntolainan kokonaiskorko nousi heinäkuussa 2,72 prosenttiin kesäkuun 2,68 prosentista .
Kokonaiskorko kertoo , mitä asuntolaina todellisuudessa maksaa .
Mukaan on laskettu viitekorko , marginaali sekä nostokulut ja laskutuslisät laina-ajalle jaksotettuna .
Korkojen nousun on ennustettu jatkuvan lähiaikoina .
Tämä on kasvattanut viime aikoina huolia suuria asuntolainoja ottavien kotitalouksien velkakestävyydestä .
Suomen Pankki varoitti kesäkuisessa talouskatsauksessaan , että kasvanut velkaantuneisuus lisää kotitalouksien haavoittuvaisuutta talouden epävakaina aikoina .
Tällä taas voi olla vaikutusta myös koko Suomen talouden suhdanneherkkyyteen .
– Kysymys on nyt , onko tämä oikea hetki ostaa asuntoa , ettei tule Musta Pekka käteen , Rekonen toteaa .

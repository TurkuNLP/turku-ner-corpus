Takalan rahaston apurahat jaettiin
Turun Suomalainen Yliopistoseura jakoi tiistaina 23. maaliskuuta yhteensä 24 apurahaa pro gradu -tutkielman tekijöille ja nuorille tutkijoille .
Turun Suomalainen Yliopistoseura jakoi apurahan Turun yliopiston 17 opiskelijalle ja 7 nuorelle tutkijalle .
Apurahojen yhteissumma on noin 27 000 euroa .
Opiskelijoiden saamat apurahat ovat pääosin 1000 euroa ja nuorten tutkijoiden 1500 euroa .
Turun Suomalainen Yliopistoseura perustettiin vuonna 1917 organisoimaan varojen keräystä suomalaisen yliopiston perustamiseksi Turkuun .
Nykyään seura tukee Turun yliopiston toimintaa muun muassa apurahoin ja toimimalla yhdyssiteenä yliopiston toiminnasta kiinnostuneiden ja yliopiston välillä .
Yliopiston päärakennuksessa järjestetyssä tilaisuudessa puhuivat jakolautakunnan puheenjohtaja rehtori Keijo Virtanen ja Yliopistoseuran hallituksen puheenjohtaja VTM Juhani Heimonen .
Valto Takalan rahasto on perustettu merkittävän testamenttilahjoituksen turvin vuonna 1977 .
Rahastosta myönnetään vuosittain apurahoja pääasiassa opintojensa loppuvaiheessa oleville opiskelijoille ja myös loppututkinnon suorittaneille nuorille tutkijoille .

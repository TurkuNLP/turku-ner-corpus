Kännitzer tuo kännin selvään päivään !
Onko sinun koskaan tarvinnut nettikeskustelussa esittää olevasi kännissä ?
Tipaton tammikuu tiedossa ?
Vai oletko peräti absolutisti ?
Ei haittaa , nyt elämä mullistuu kännitzerin avulla !
Kännitzer on tietokoneohjelma , joka muuttaa annetun tekstin sellaiseksi , kuin se olisi kirjoitettu kännissä .
Se analysoi tekstin kirjain kerrallaan , ja tietää useimmat alkoholin vaikutuksesta johtuvat kirjoitusvirhetyypit .
Ohjelma laskee syntyvän virheen todennäköisyyden käyttäen avuksi normoitua kännin voimakkuus -parametria .
Tunnetuin virhetyyppi on kokonaan väärä kirjain .
Välillä sormi lipsahtaa oikean näppäimen ohi , ja osuukin johonkin vieressä olevaan kirjaimeen tai merkkiin .
Sivuosuman simuloimista varten kännitzeriin on tehty taulukko , jossa on listattu näppäimistön näppäimien lähellä sijaitsevat näppäimet .
Joskus taas näppäintä painetaan liian kauan , jolloin yksi kirjain venyy moneksi .
Ja luonnollisesti kun kännin suuruus ylittää tietyn kriittisen rajan , alkaa kännitzer lisätä voimasanoja tekstin joukkoon .
Turingin testi on koe , jolla pyritään selvittämään tekoälyn ihmismäisyyttä ja sen kykyä ajatella .
Toisin sanoa , laitetaan tietokone keskustelemaan ihmisen kanssa .
Jos tietokone pystyy keskustelemaan riittävän järkevästi , ei keskustelukumppani pysty sanomaan jutteleeko se tietokoneen vai oikean ihmisen kanssa .
Turingin testistä voidaan tehdä muunnelma myös testaamaan kännitzeriä .
Tällöin tarkoituksena on selvittää , onko keskustelukumppani oikeasti kännissä vai käyttääkö hän vain kännitzeriä .

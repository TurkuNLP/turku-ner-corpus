Humanistinen tiedekunta valitsi vuoden 2009 humanistitohtorin ja humanistiteon
Tunnustukset jaettiin keskiviikkona tiedekunnan tilaisuudessa , jossa katsottiin myös turkulaisen humanismin tilaan .
Humanistiteoksi valittiin Avain-kustantamo ja humanistitohtoriksi Tanja Sihvonen .
− Yliopistot elävät voimakkaassa muutoksessa , mutta perustehtävät pysyvät keskeisinä .
Uutena tehtävänä tutkimuksen ja koulutuksen rinnalle on noussut niin sanottu kolmas tehtävä , yhteiskunnallinen vuorovaikutus , tiedekunnan dekaani Risto Hiltunen sanoi tilaisuutta avatessaan .
− Tämä tilaisuus on suuntautunut viestimään meistä ulospäin .
Tarkoitus on arvioida , miten tiedekunta näkyy yliopiston ulkopuolella ja millaisena se näyttäytyy muun maailman silmissä .
Humanistisen tiedekunnan tilaisuudessa julkistetut humanistitohtorin ja humanistiteon kunniamaininnat liittyvät osaltaan siihen , miten tiedekunnan kasvatit ja tutkimus näkyvät yhteiskunnassa .
Anna-Riikka Carlson toivoo , että humanistit eivät olisi erillään liike-elämästä .
Vuoden humanistiteoksi valittiin yleisöäänestyksellä Anna-Riikka Carlson ja Avain-kustantamo .
Carlson on valmistunut maisteriksi Turun yliopistosta ja perustanut vuonna 2003 oman kustantamon .
− Hän on osoittanut toiminnallaan suurta rohkeutta ja näyttänyt mallia siitä , mihin määrätietoinen nuori humanisti voi pystyä , totesi vuoden humanistiteon valintaperusteet ja Carlsonin esitellyt dekaani Hiltunen .
− Avain on tarjonnut kustannusväylän myös monelle Turun yliopiston kasvatille .
Näistä voidaan mainita esimerkiksi Avaimen ensimmäinen kotimainen kaunokirjallinen teos , Turun yliopistosta valmistuneen Elina Hirvosen esikoiskirja Että hän muistaisi saman , joka päätyi heti ilmestyttyään Finlandia-palkintoehdokkaaksi .
Humanismin yhteiskunnalliseen merkittävyyteen liittyen Carlson toivoi , että humanistit eivät olisi niin erillään talous- ja liike-elämästä .
Tanja Sihvonen kiitteli erityisesti humanistisen tiedekunnan laajoja ainevalintamahdollisuuksia sekä väitöskirjatyönsä osalta vanhempien tutkijoiden innostavaa esimerkkiä .
− Me humanistit usein koemme , että tuomme raakaan talouselämään jotain pehmeämpää tai vastavirtaa , vaikka vastavirran ja pehmeämpien arvojen pitäisi olla jatkuvasti limittäin ja lomittain mukana kovassakin työelämässä .
2009 humanistitohtoriksi valittiin mediatutkija Tanja Sihvonen , jonka väitöskirjatutkimus käsitteli The Sims -tietokonepeliä .
− Sihvosen tutkimuksessa osoitetaan , miten tietokonepelien modausta analysoimalla päästään tarttumaan laajempaan digitaalista kulttuuriamme määrittävään dynamiikkaan .
Kulttuurintuotteet tulevat olemassa oleviksi vasta vuorovaikutuksessa käyttäjiensä kanssa , sanoi vuoden humanistitohtorin valinnan tehnyt emeritusprofessori Reino Kero .
− Sihvosen voidaan jopa katsoa uudelleenkirjoittaneen tietokonepelien historian .

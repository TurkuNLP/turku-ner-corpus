HC Kirvesperseet pääsi kärkikahdeksikkoon
Vetisessä MM-kyykässä
Vuoden 2008 MM-kyykkä Mansesterissa ei tänä vuonna ollut sään puolesta paras mahdollinen .
Asteriskin ja Digitin joukkueita oli kuitenkin matkassa hyvin edustava määrä ja pääsipä varmasti porukan paras kyykkäjoukkue HC Kirvesperseet sijoille 5.-8 .
Lopullinen sijoitus selviää jahka tamperelaiset saavat tuloslaskentansa päätökseen .
Loskainen ja sumuinen aamu Tampereen Hervannassa alkoi toimittajan osalta kahdeksalta kun kännykän herätys piippasi tarmokkaasti .
Tarkistussoitto muulle porukalle , jotka olivat heränneet Turussa aamuviideltä ja kömpineet bussiin kuudelta , ja saimme kuulla että yhdeksältä olisi ensimmäinen peli oman joukkueemme , Jyrki Pulliainen ja Takapaksin Palomiehet , osalta .
Mukana matkassa olivat myös muunmuassa joukkueet HC Kirvesperseet , ADS , Team Koksuk , Pahojen Mutanttien Veljeskunta , Riski 6 , Deekut ja Team Kohtuukäyttäjät .
Tekninen tyrmäys ja muut taktiikat
Loskainen keli oli tehnyt kyykkäkenttien rajoista hyvin haastavia tulkita .
Punaiset viivat olivat moninpaikoin kirjaimellisesti valuneet veden mukana .
Vesikeli ei myöskään houkutellut oleilemaan ulkona , siksipä ei käynyt kateeksi tuomareita ja pitkälle päässeitä joukkueita .
Eräälläkin tuomarityttösellä oli kankaiset tennarit jalassa .
Toivottavasti tyttö ei saanut flunssaa .
MM-kyykän hieman erilainen urheiluhenki tiesi sen , että doping ei tässä kisassa auttanut , vaikutus oli pikemminkin päinvastainen .
Ehkä juuri dopingin ansiosta ( tai no mistä muustakaan ) aika moni oma joukkueemme putosi jo alussa , jotta pääsi harrastamaan lisää dopingia jonnekin lämpimään .
Toiselle kierrokselle pääsivät ainakin ADS , Deekut ja HC Kirvesperseet , jotka myös pärjäsivät pisimmälle koko sakista .
Pudonneista joukkueista Jyrki Pulliainen ja Takapaksin Palomiehet käyttivät rautaista taktiikkaa , jossa kapteenin omin sanoin ” voitamme teknisellä tyrmäyksellä ” .
Vaikka taktiikka oli paikoin melkein väkivaltaista , taisi tyrmäys olla liiankin tekninen kun tamperelaiset Nahkamansikat voittivat joukkueemme osalta viimeisen pelin .
Menestyksen makua
Ensimmäisen kierroksen pelien ollessa lopuillaan oli aika levähtää hetki ja nauttia hyvin ansaittu lautasellinen hernekeittoa .
Jos ei ollut saanut ruokalippua , oli maksettava normaali hinta ruuasta koska KELA näemmä katsoo , ettemme ole opiskelijoita viikonloppuisin .
Allekirjoittanut sai sentään jostain syystä henkilökuntahinnalla mutta kaikki eivät saaneet .
Lounaan jälkeen oma joukkiomme suuntasi IVA:n tyttöjen kanssa seuraamaan HC Kirvesperseiden jatkopelejä .
Osa katsoi ADS:n pelit loppuun ja liittyi sitten seuraammme .
Kirvesperseiden taktiikkana oli selvästi voitto , sillä joukkue voitti puhtaasti jokaisen pelinsä kunnes illalla legendaarinen matsi DDR:n Naisvoimistelijoita vastaan päättyi DDR:n voittoon .
HC K:n kokoonpano oli muuten entisenlainen , eli Aki Halonen , Lasse Saarinen ja Maija Isoluoma mutta Tuukka Urpin tilalle oli tullut pelaamaan Antti Halonen , joka sai heti liikanimen Nätti-Urpi .
Oli Kirvesperseiden loppusijoitus mikä tahansa , on se Asteriskin ja Digitin joukkueiden paras sijoitus vuosiin , ainakin tällä vuosituhannella .
Saunan lämpöön
Illan pimennyttyä alkoi hieman sadella ja kun kengätkin olivat aivan litimärät ja olo kohmeinen , oli helpotus päästä lähtemään Tampereen keskustaan syömään ja saunomaan .
Osa porukasta lähti samantien Turkuun Hybridin järjestämällä bussikyydillä seitsemän maissa , lopuille kotimatka koittaisi kahdelta yöllä .
Luuppi ry:n sauna oli tällä kertaa Sumelius Clubilla , jossa oli hulppeat tilat ja saunat erikseen molemmille sukupuolille .
Löylyssä oli mukava rentoutua ja samalla tuli laulettua ne tuttua tutummat laulutkin .
Vielä oli muutama tunti aikaa tutustua Tampereen yöelämään , jota lähdettiin viettämään eri tahoille .
Kaikki kuitenkin löysivät bussin lähtöpaikan loppuillasta ja kuunneltuamme vielä ” turvallinen miesten välinen seksi ” -oppaan neuvot iltasaduksi , bussin jengi hiljeni kotimatkan ajaksi .

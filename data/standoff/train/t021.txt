Videovalvonta rokotti Telesten tulosta
Teknologiakonserni Telesten tulos ennen veroja kutistui huhti-kesäkuussa lähes puoleen viime vuoden vastaavasta ajasta .
Myös liikevaihto oli laskussa .
Yhtiö pitää kuitenkin koko vuoden näkymänsä ennallaan ja uskoo liikevaihtonsa ja liiketuloksensa paranevan viime vuodesta .
Telesten tulos ennen veroja laski huhti-kesäkuussa 46 prosenttia vuodentakaisesta 0,8 miljoonaan euroon .
Osakekohtainen tulos painui 0,03 euroon 0,05 eurosta .
Liikevaihto laski vertailukaudesta vajaat neljä prosenttia 41,9 miljoonaan euroon .
Yhtiön saamat tilaukset kuitenkin kasvoivat 39 prosenttia ja olivat 50,6 miljoonaa euroa .
Video and Broadband Solutions liiketoiminnan tilaukset kasvoivat 26 prosenttia ja Network Servicesin tilaukset 34 prosenttia .
– Pääsyy pienentyneeseen liikevaihtoon oli tiettyjen operaattoreiden verkkopäivitysten vertailukautta alhaisempi taso sekä videovalvonnan jälleenmyyntiasiakkaiden laskenut kysyntä , toimitusjohtaja Jukka Rinnevaara kommentoi osavuosikatsauksessa .
– Tilauskanta vahvistui selvästi vertailukaudesta , joten arvioimme liikevaihdon kasvavan toisella vuosipuoliskolla .
Teleste pitää loppuvuoden näkymänsä ennallaan .
Yhtiö arvio liikevaihtonsa ja liiketuloksensa paranevan vuodesta 2010 .
Parannuksen edellytyksenä on Saksan palvelutoiminnan kehitysohjelman toteutus loppuvuoden aikana .

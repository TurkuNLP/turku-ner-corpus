Kansainvälisillä toimijoilla tilaa kaupungistuvassa Kiinassa
Kiinassa on tällä hetkellä yli sata miljoonakaupunkia .
On arvioitu , että viidentoista vuoden kuluttua Kiinan miljoonakaupunkien määrä on kaksinkertaistunut .
− Kaikkein nopeimmin kasvavat 1−5 miljoonan asukkaan kaupungit ovat Kiinan talouskasvun tärkeimmät moottorit 2010- ja 2020-luvuilla , sanoo VTT Outi Luova .
Luova on toimittanut maanantaina 29.3. julkaistun kirjan Kiinan miljoonakaupungit − Hallinto , liike-elämä ja elinympäristö muutoksessa ( Gaudeamus ) .
Tietoteoksen turkulaiskirjoittajat tulevat Turun yliopiston Itä-Aasian tutkimuskeskuksesta ja biologian laitokselta .
Tuoreessa teoksessa tarkastellaan Kiinan kaupunkien monimutkaista muutosta ja kiinnitetään huomiota muun muassa kaupunkisuunnitteluun .
− Yksipuoluemaassa päätökset tehdään nopeasti ja kaupunkeja pystytään kehittämään ja kasvattamaan nopeasti , Luova kuvailee .
Hän kertoo , että kiinalaisten kaupunkien käymä kilpailu kansainvälisestä rahoituksesta on näkynyt lasiseinäisten pilvenpiirtäjien kohoamisessa kaupunkikuvaan .
− Samalla ihmisten elinympäristöt ovat jääneet vähemmälle huomiolle ja rakentamisen jalkoihin .
Kiinassa ihmiset eivät pysty vaikuttamaan omaan ympäristöönsä , kuten siihen , mitä rakentamisen tieltä puretaan ja mitä ei .
Sosialistisen suunnitelma- ja kontrollijärjestelmän purkautuminen on johtanut Kiinassa poikkeuksellisen kirjavaan kaupunkikulttuuriin .
Luova valaisee , että Kiinassa on alettu kiinnittää huomiota kaupunkien toimivuuden parantamiseen , sillä se on edellytys Kiinan talouskasvun jatkumiselle ja yhteiskunnan tasapainolle .
− Miljoonakaupunkien ihmiset halutaan pitää tyytyväisinä .
Esimerkiksi Shanghaissa satsataan parempaan elinympäristöön , mikä näkyy myös toukokuussa käynnistyvän Shanghai EXPO-maailmannäyttelyn teemassa ' parempi kaupunki , parempi elämä ' .
Kiinan kaupungistumisen ilmiöistä kirjoittanut Outi Luova kertoo , että kiihkeätahtinen kaupungistuminen tarvitsee rakentamiseen ja kaupunkisuunnitteluun kansainvälistä apua .
− Kiinalaiset hakevat mielellään konsepteja ulkomailta .
Myös suomalaisille yrityksille ja yhteisöille on sijaa kaupungistuvassa Kiinassa .
Outi Luova kertoo turkulaisvoimin tehdystä ekokaupunkisuunnitelmasta , joka on saanut hyvän vastaanoton .
− Turun ystävyyskaupunkiin Tianjiniin on suunniteltu kelluva ekokaupunginosa turkulaisten yritysten , Turun yliopiston Itä-Aasian tutkimuskeskuksen ja Turun ammattikorkeakoulun yhteistyönä .
Jos suunnitelma toteutuu , sillä on hyvä vaikutus myös Turun seudun meriteollisuuden työllisyystilanteeseen , Luova sanoo .
Itä-Aasian tutkimuskeskus on tarjonnut turkulaisprojektille asiantuntija-apua Kiinan kaupunkihallinnosta ja kiinalaisesta kaupunkisuunnittelusta .
Nyt julkaistussa Kiinan miljoonakaupungit − Hallinto , liike-elämä ja elinympäristö muutoksessa -teoksessa kiinnitetään kaupunkisuunnittelun lisäksi erityistä huomiota muun muassa kaupunkilaisten kulutustottumuksiin , järjestötoimintaan sekä ympäristökysymyksiin .

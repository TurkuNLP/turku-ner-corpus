Tutkimuksella tuetaan hoitotyön kehitystä
Kliinisen hoitotieteen päivässä 29.4. pohdittiin käytännön hoitotyötä ja osaamisen kehittämistä .
Kliinisen hoitotieteen päivä järjestettiin kolmatta kertaa 29.4 .
Tämän vuoden teemana oli osaaminen hoitotyössä .
Asia on ajankohtainen , koska Varsinais-Suomen sairaanhoitopiiriin on luotu osaamisen kehittämisstrategia ja sitä lähdetään parhaillaan kokeilemaan käytännössä .
Turun yliopiston hoitotieteen laitoksella on tehty paljon osaamisen kehittämiseen liittyvää tutkimusta , kertoi päivän avannut professori Sanna Salanterä .
- Päivän ohjelma on suunniteltu siten , että se palvelee myös käytännön hoitotyötä .
Tarkoituksena on antaa eväitä osaamisen kehittämiselle omassa yksikössä , Salanterä sanoi .
Päivän aikana kuultiin puheenvuoroja mm. vuodeosaston hoitajien osaamisesta , rokottamisesta avoterveydenhuollossa sekä teho-osastohoitajien kompetenssista .

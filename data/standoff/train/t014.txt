Harvat ja valitut kuuluvat kolmen A:n kerhoon
Yhdysvaltain velkasopu antaa maalle rauhaa kansainvälisten luottoluokittajien uhkauksilta .
Vaarana oli menettää tärkeä kolmen A:n luokitus .
Lue , mistä valtioista ja yrityksistä kolmen A:n kerho koostuu .
Yhdysvallat on yksi niistä harvoista valtioista , joilla on kaikista korkein eli kolmen A:n luottoluokitus suurilta luottoluokitusyrityksiltä .
AAA-kerhoon kuuluminen on ollut jopa katkolla , kun luottoluokitusyritykset ovat uhanneet Yhdysvaltoja luokituksen laskulla , jos kongressi ei pääsisi sopuun maan velkakatosta .
Luottoluokittaja Moody's varoitti Yhdysvaltoja 13. heinäkuuta .
Myös kaksi muuta suurta luottoluokittajaa , Standard & Poor's ja Fitch Ratings , uhkasivat Yhdysvaltoja luokituksen laskulla .
Uhka väistyi ainakin toistaiseksi , kun Yhdysvaltain republikaani- ja demokraattijohtajat pääsivät yksimielisyyteen velkakattoesityksen sisällöstä .
Samalla mahdollisen luottohäiriön riski pieneni .
Moody's totesi jo perjantaina , että Yhdysvaltain luottoluokitus pysyy kolmen A:n luokassa , jos sopu velkakatosta syntyy .
Luokitusnäkymät tosin ovat negatiiviset , mikä tarkoittaa sitä , että uhka luokituksen laskusta säilyy .
Luokituksen lasku olisi ollut runsaan velkamäärän kanssa taiteilevalle maalle huono uutinen .
Korkein AAA-luokitus takaa valtioille ja yrityksille muita alemmat rahoituskustannukset .
Jos luokitus laskee , velkakustannukset kasvavat .
Kolmen A:n valtioiden hallintoa pidetään vakaina ja niiden velkakirjoja turvallisina .
17 valtiolla AAA-luokitus
Moody'sin ja Standard & Poor'sin kolmen A:n kerhoon kuuluu Yhdysvaltain lisäksi 16 muuta maata tai aluetta .
S & P:n lista on yksistään muutamaa maata isompi .
S & P kertoo , että se antaa AAA:n ainoastaan , jos luokitettava pystyy erittäin hyvin vastaamaan veloistaan .
Pohjois-Amerikasta listalle kuuluu Yhdysvaltain lisäksi Kanada , muuten AAA-kerho on hyvin Eurooppa-keskeinen lukuun ottamatta Uutta-Seelantia ja Singaporea .
Euroopassa listalle kuuluvat muun muassa suuret Saksa , Ranska ja Britannia .
Pohjoismaista mukana ovat Suomi , Ruotsi , Tanska ja Norja .
Paras luokitus on harvoilla yrityksillä
* Automatic Data Processing
* Exxon Mobil
* Johnson & Johnson
* Microsoft
Fitch vahvisti Suomen valtion AAA-luokituksen 20. heinäkuuta .
Luokittajan mukaan Suomen näkymät ovat vakaat .
Suomi on saanut korkeimmat luokituksen mMyös Standard & Poor'silta ja Moody'silta .
Ranskan AAA uhattuna ?
Wall Street Journalissa epäiltiin maanantaina , että Yhdysvaltojen lisäksi Ranskan kolmen A:n luokitus saattaisi olla uhattuna .
Kansainvälinen valuuttarahasto IMF on varoittanut Ranskaa siitä , että se ei välttämättä pääse tavoitteisiinsa vajeiden kuromisessa , jos menokehitystä ei suitsita nykyistä tarmokkaammin .
Ranskan valtion velka on 84 prosenttia maan bruttokansantuotteesta .
Tulilinjalla luokituksensa kanssa on Wall Street Journalin mukaan myös Britannia , jossa valtionvelan osuus bkt:sta on 77 prosenttia .
Ranskan luottoluokituksen lasku ei tietäisi hyvää Euroopan vakausrahastolle , ovathan Ranska ja Saksa sen isoimmat maksumiehet .
Kolme A:ta vain neljällä yhtiöllä
Yhtiöille kolmen A:n luokitus isoilta luottoluokittajilta on nykyään selkeä harvinaisuus .
Standard & Poor's on kelpuuttanut tähän joukkoon vain neljä yhtiötä eli Microsoftin , ADP:n , Exxon Mobilin ja Johnson & Johnsonin .
Viime vuonna joukkoon kuului vielä Warren Buffettin Berkshire Hathway .
Yhtiö kuitenkin putosi kolmen A:n kerhosta alempaan luokkaan ison yrityskaupan vuoksi .
Vielä 1980-luvun alussa parhaan luokituksen saaneita yhtiöitä oli yli 30 .
Kolmen A:n kerhon neljästä yhtiöstä tuntemattomin Suomessa lienee ADP eli Automatic Data Processing .
Yhtiö on keskittynyt henkilöstöhallinnon ja palkanlaskennan palveluihin .
Moody'sin mukaan nämä neljä yhtiöitä eivät ole vaarassa menettää luottoluokitustaan , vaikka Yhdysvaltain valtion luokitus laskisikin .

Turun yliopistoon yhdeksän uutta akatemiatutkijaa
Suomen Akatemian toimikunnat valitsivat uudet akatemiatutkijat seuraavaksi viisivuotiskaudeksi .
Suomen Akatemian biotieteiden ja ympäristön tutkimuksen toimikunnalle lähetettiin 117 hakemusta , joista valittiin neljätoista uutta akatemiatutkijaa .
Turun yliopistosta viran saivat Petteri Alho , Petteri Ilmonen , Erica Leder , Mikko Metsä-Ketelä ja Anton Zavialov .
Kulttuurin ja yhteiskunnan tutkimuksen toimikunnan akatemiatutkijaksi taas oli 147 hakijaa .
Kuudestatoista viran saajasta neljä oli Turun yliopistosta .
Heitä olivat Teemu Kautonen , Riitta Laitinen , Tutta Palin ja Matti Peikola .
Akatemiatutkijuus tarjoaa tutkijoille mahdollisuuden pätevöityä täysipäiväisesti ylimpiin tutkijatehtäviin tai muihin asiantuntijatehtäviin .
Työtehtäviin sisältyy oman alan opinnäytetöiden ohjausta sekä tutkimustyöhön liittyvää opetusta noin viisi prosenttia vuosityöajasta .
Työhön saatava rahoitus kattaa tutkijan palkan ja valituilla on mahdollisuus hakea myös tutkimuskulurahoitusta .
Tehtävän saaminen edellyttää tohtorin tutkintoa ja menestyksekästä tieteellistä työskentelyä .

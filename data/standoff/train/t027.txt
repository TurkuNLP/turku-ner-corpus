Saastekaupunki yrittää huijata Googlea
Tšeljabinskin kaupunki Venäjällä yrittää puhdistaa mainettaan yhtenä maan saastuneimmista kaupungeista .
Hallinto on luvannut 300 000 ruplan palkkion henkilölle , joka saa hakukoneiden tulokset kertomaan kaupungista hyviä asioita .
Tšeljabinskin hallinto ei häpeile käyttää veronmaksajien rahoja pystyäkseen huijaamaan Googlea ja venäläistä Yandex-hakukonetta .
Kaupunki on luvannut 300 000 ruplan ( noin 7 500 euron ) palkkion henkilölle , joka saa kaupungin näyttämään vihreämmältä hakukoneiden tuloksissa .
Tšeljabinsk oli 90-luvun alkuun virallisesti Venäjän saastunein kaupunki .
Vuonna 1957 sattunut ydinjätteiden käsittelylaitos räjähti alueella sijaitsevassa Ozjorskin kaupungissa saastuttaen myös Tšeljabinskin .
Kaupunki on yhä kymmenen saastuneimman kaupungin joukossa , ja tulee usein esille hauissa kuten " Venäjän likaisin kaupunki " ja " ekologia Uralilla " , St. Petersburg Times kertoo .
Palkkion saadakseen Googlen ja Yandexin 150 ensimmäisen hakutuloksen on oltava 80-prosenttisesti positiivisia tai neutraaleja .
Hakukoneyhtiöt eivät ole innoissaan Tšeljabinskin tarjoamasta palkkiosta .
Sekä Yandex että Google painottavat hakujensa puolueettomuutta ja haluavat pitää peukaloijat loitolla .

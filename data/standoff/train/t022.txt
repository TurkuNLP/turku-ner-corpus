Nokia irtisanoi – näin kävi Jyväskylässä
Nokian lakkautettu toimipiste Jyväskylässä .
Nokian irtisanomiset eivät hetkauttaneet jyväskyläläisten tieto- ja viestintätekniikan ammattilaisten työtilannetta , kertoo Jyväskylän yliopiston tuore raportti .
Nokia lopetti vuonna 2009 Jyväskylästä yksikön , joka työllisti 320 ihmistä .
Jyväskylän yliopiston raportin mukaan nokialaiset pystyttiin sijoittamaan uudelleen erinomaisesti , eivätkä irtisanomiset näkyneet työttömyyden lisääntymisenä .
– Nokian irtisanomiset eivät ole vaikuttaneet tieto- ja viestintätekniikan osaajien työllisyyteen Jyväskylässä .
Mitä korkeampi koulutus , sitä vakaampi työura , professori Pekka Neittaanmäki sanoo tiedotteessa .
Tammi-kesäkuussa vain 6,7 prosenttia ylemmän korkeakoulututkinnon suorittaneesta jyväskyläläisestä tieto- ja viestintätekniikan osaajasta oli työttömänä .
Alemman korkeakouluasteen suorittaneista työttömänä oli 24 prosenttia ja keskiasteen suorittaneista 54,9 prosenttia .
– Ammatillisen koulutuksen osalta työttömyysvolyymi on siis jäänyt Keski-Suomessa pysyvästi varsin korkeaksi .
Tässä tilanteessa olisi kiinnitettävä huomiota koulutustarjonnan ja työvoiman kysynnän kohtaamiseen ja tarpeen mukaan uudistettava koulutusta vastaamaan työvoiman kysyntää , Neittaanmäki sanoo .
Neittaanmäki huomauttaa , että akateemisesti koulutettujen kohdalla vallitsee lähes täystyöllisyys .

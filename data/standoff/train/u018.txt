Yliopistojen on aika vastata yhteiskunnallisen vuorovaikutuksen haasteeseen .
– Uuden yliopistolain myötä yliopistot ovat saaneet paljon huomiota julkisuudessa .
Yliopistojen yhteiskunnalliseen vuorovaikutukseen kohdistuu suuria odotuksia .
Yliopistoissa onkin nyt aika keskustella , miten odotuksiin voidaan vastata , Turun yliopiston vararehtori Harri Lönnberg totesi avatessaan Uuden Teknologian Säätiön järjestämän " Uusi yliopisto ja aluetehtävä " -teemailtapäivän 21.4 .
Tutkijat Emma Vironmäki ja Leena Jokinen esittelivät tilaisuudessa , mitä odotuksia yliopistojen yhteiskunnalliseen vuorovaikutukseen kohdistuu heidän tekemänsä selvityksen valossa .
Turun yliopiston tulevaisuuden tutkimuskeskus julkaisi vuonna 2009 Vironmäen ja Jokisen kirjoittaman raportin Uusi yliopisto ja aluetehtävä .
Raporttia varteen Jokinen ja Vironmäki kutsuivat 25 eri tahoja edustavaa henkilöä keskustelemaan yliopistojen yhteiskunnallisesta vuorovaikutuksesta .
– Tavoitteena oli koota yhteen heterogeeninen joukko ja saada aiheeseen mahdollisimman rikas näkökulma .
Emme edes pyrkineet tiukkaan yksimielisyyteen tai yhden reseptin löytämiseen , Leena Jokinen kertoi .
Keskustelun tuloksista kiteytyivät teemoiksi viestinnän kehittäminen , yhteistyöhön kannustaminen , strategian ja johdon roolin selkiyttäminen sekä sidosryhmäyhteistyön vahvistaminen .
Vironmäki totesi , että yliopistot liian helposti viestivät organisaatiorakenteestaan käsin .
– Tietoa ja yhteistyömahdollisuuksia etsivät ihmiset kuitenkin lähestyvät aihetta tutkimusongelmittain .
Tavoitteena on , että päästäisiin kohti yhden luukun periaatetta .
Tähän onkin pyritty vastaamaan esimerkiksi korkeakoulukumppani-sivuston avulla .
Tutkijoiden viestintävalmiuksia olisi Vironmäen ja Jokisen mukaan kehitettävä määrätietoisemmin .
Nyt tilanne on heidän mukaansa liian usein se , että ensimmäinen yritys viestiä tutkimuksestaan on väitöskirjatiedotteen laatiminen .
– Viestintäkoulutus tulisi integroida kiinteäksi osaksi tohtorikoulutusohjelmia .
Vararehtori Harri Lönnberg nosti kommenttipuheenvuorossaan esiin aluetehtävän kansainvälisen ulottuvuuden .
– Nykyajan maailmassa alueet pärjäävät , jos ne pystyvät kilpailemaan globaalisti .
Tällä hetkellä esimerkiksi EU-rahoitusta hyödynnetään alueen yrityksissä heikosti .
Yliopistojen ja yritysten pitäisi kehittää Eurooppa-osaamistaan ja globaalia osaamistaan .
Kenties tämä voisi olla yhteinen alueellinen tehtävämme , Lönnberg visioi .
Yksi vastaus kolmannen tehtävän kansainvälistämiseen on yrittäjyyteen liittyvä tutkimus- , koulutus- ja kehittämistyö , jota Turun kauppakorkeakoulun yrittäjyyden professori Antti Paasio esitteli .
Paasio työskentelee kauppakorkeakoulun BID Innovaatiot ja yrityskehitys -yksikössä , joka on keskeinen toimija Turku Innovation Platformissa ( TIP ) .
TIPissä yhdistyvät ICT- , Life Science- ja luovien alojen tutkimus sekä liiketoimintaosaaminen .
Turkulaisten toimijoiden lisäksi keskeisiä yhteistyökumppaneita ovat esimerkiksi tukholmalaiset yliopistot Karolinska Institutet ja Kungliga Tekniska högskolan .
– Tavoitteena on liiketoimintamahdollisuuksien entistä parempi tunnistaminen ja osaamisintensiivisten yritysten synnyttäminen .
Koulutuksen saralla meillä on käynnissä esimerkiksi uusi MBA-ohjelma Innovation and Growth , jossa tohtoriopiskelijat saavat myös liiketoimintaosaamisen koulutuksen .
Kansainvälinen osallistujajoukko koostuu TUCSin ja Kungliga Tekniska högskolanin tohtoriopiskelijoista , Paasio kertoi .

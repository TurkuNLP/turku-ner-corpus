Gaddafi etsii pr-toimistoa – " Meillä on oikeutus "
Libyan diktaattori Muammar Gaddafi etsii viestintätoimistoa putsaamaan maan hallinnon mainetta .
Maan hallinnon mukaan Libya on joutunut epäoikeudenmukaisen hyökkäyksen kohteeksi .
Libyan diktaattori Muammar Gaddafi etsii viestintätoimistoa puhdistamaan maan hallinnon tahriintunutta brändiä , New York Post -lehti kirjoittaa .
Maan hallitus haluaa korostaa , että Muammar Gaddafin johtamalla hallituksella on oikeutus maan johtamiseen .
Hallitus haluaa , että sen viestiä kuunneltaisiin tarkemmin tiedotusvälineissä .
– Meillä on hyvät moraalinen , poliittinen ja laillinen oikeutus Libyan laillisena , itsenäisenä ja suosittuna hallituksena , informaatioministeriön kirjoittamassa kirjeessä kirjoitetaan .
Libyan lähetystö New Yorkissa on vahvistanut sähköpostin aidoksi .
Maassa alkoi massiivinen kansannousu 17. helmikuuta , jonka yhteydessä kansalaiset vaativat itselleen äänioikeutta ja sananvapautta .
Valtavat mielenosoitukset ovat johtaneet sisällissotaan , joka on edelleen käynnissä .
Myös Nato on aloittanut ilmaiskut Libyaan tukeakseen kapinallisia .
– Libya on joutunut epäoikeudenmukaisen media- ja pr-hyökkäyksen kohteeksi , joka on johtanut Naton hyökkäyksiin , sähköpostissa kirjoitetaan .
Toistaiseksi mikään viestintätoimisto ei ole solminut sopimusta Gaddafin kanssa .
– Epäilen todella vahvasti , että mikään pr-firma vastaisi tähän pyyntöön , New York Postin haastattelema Ronn Torossian viestintätoimisto 5WPR:stä sanoi .
Toimittajien sananvapausjärjestö Toimittajat ilman rajoja on listannut Gaddafin vapaan median saalistajaksi .

Lapset pystyvät arvioimaan omaa sairaalahoitoaan
Lea Pulkkisen väitöskirjapalkinto on jaettu Turun yliopistossa väitelleelle terveystieteiden tohtori , sairaanhoitaja Tiina Pelanderille .
Jyväskylän yliopiston Perhetutkimuskeskus jakoi Lea Pulkkisen väitöskirjapalkinnon Tiina Pelanderille viime viikolla Perhetutkimuksen päivillä .
Väitöskirjatutkimus " Hoitotyön laatu − lasten näkökulma " ansioitui lapsen näkökulman valottamisessa .
Pelander teki väitöskirjansa Turun yliopiston hoitotieteen laitoksella .
Hän tarkasteli tutkimuksessaan lasten näkemyksiä hyvästä hoidosta haastattelemalla lapsia , joilla oli kokemuksia sairaalahoidosta .
Lapset myös piirsivät toivesairaalan , jossa haluaisivat itseään hoidettavan .
Palkitusta väitöskirjasta selviää , mitä lapset odottivat sairaalahoidoltaan .
Hoitajien odotettiin olevan kivoja , luotettavia sekä käyttävän värikkäitä vaatteita .
Lapset toivoivat , että hoitajat auttavat , kuuntelevat , tekevät toimenpiteitä ja selittävät , mitä sairaalassa tapahtuu .
Erityisesti lapset toivoivat , että hoitajat leikkivät ja pelaavat heidän kanssaan .
Vanhemmiltaan lapset odottivat sairaalassa turvallisuutta ja viihdyttämistä .
Lapset kertoivat myös , että hyvässä sairaalassa on tekemistä , kavereita ja omaa rauhaa .
Palkittu tutkimus osoitti , että lapset pystyvät arvioimaan omaa hoitoaan ja että lasta kuulemalla hoidon laatua voidaan parantaa lapsiystävällisempään suuntaan .
Tutkimuksessa kehitetty lapsille suunnattu kyselylomake on yksi askel lapsen äänen kuuluville saamiseksi .
Tiina Pelander väitteli Turun yliopistossa vuonna 2008 .
Pelander jatkaa tutkimusta hoitotieteen laitoksella .
Väitöskirja löytyy Turun yliopiston Annales Universitatis Turkuensis -sarjan kokoelmista Doria-tietokannasta .

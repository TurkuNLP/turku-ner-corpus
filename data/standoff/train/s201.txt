Olemme yhtä
Hyvä Index-kansa , Mikään ei ole enää entisensä .
Olen saanut velvollisuudekseni tutustua moniin uusiin ihmisiin , yhdistyksen toimintaan kokonaisvaltaisesti ja vieläpä opetella olemaan altis vuoden loppupuolella kehittämään sitä .
Ja sitten on tämä uusi kymmenluku , johon totuttautuminen kestää varmasti oman aikansa .
Todellisuus ei ole kuitenkaan näyttänyt näin työntäyteiseltä saati kasvottomalta .
Tai ainakin jotkut asiat ovat olleet helpottamassa sitä .
Ihmiset ympärillä ovat vaikuttaneet laumatovereilta – niin kovaa on ollut yhdessä tekemisen meininki ja se oikea me-henki , jonka entiset toimijat ovat välittäneet meille uusille hallituslaisille hengenperintönä .
Uudet Index-toimijat saivat aiemmilta toimijoilta ehkä parhaimmat lähtökohdat koskaan toiminnan jatkamiseen vastuualueiden testamenttien muodossa .
Toiminta pantiin napakasti alulle jo heti ensimmäisessä kokouksessa .
No entäpä tämä kevät ?
Mitä tähän asti on tehty ja ennen kaikkea ; mitä kaikkea kivaa on vielä vuoden aikana edessä ?
No voi kuulkaa !
Jokainen on toivon mukaan päässyt osaksi oman ainejärjestönsä toimintaa jokaiselle jäsenjärjestölle tunnusomaisen toiminnan muodossa – olipa se sitten toimintaa hallituksessa tai normaalina rivijäsenenä .
Toivon mukaan jokaisella Indexin jäsenjärjestöllä on perinteiden lisäksi tarjolla jotain uutta ja mullistavaa kuluvalle vuodelle !
Me Indexissä olemme ottaneet asiaksemme päästä tutustumaan Suomen rajojen ulkopuolelle ulkomaanekskursiolla vihdoin tänä vuonna ja elvyttää Indexin vaatimatonta excukulttuuria .
Ulkomaanexcursiota on yritetty toteuttaa viimeisenä kahtena vuonna siinä kuitenkaan onnistumatta .
Koen , että tänä vuonna olisi se oikea aika .
Myös hyvinvointitoiminta on katsottu tärkeäksi , jota pohjustettiin hienosti viime vuonna jäsenjärjestöjen liikuntavastaavien tapaamisessa .
Nyt olisi ns. operationalisoinnin aika .
Olemme vuoden alussa tarjonneet teille jäsenistölle mahdollisuuden osallistua Indexin toiminnan suunnittelemiseen ja kehittämiseen juhla- , excu- sekä kopo-toimikuntien muodossa Indeksi-lehden toimituskuntaa unohtamatta .
Haluan korostaa , että toimikunnat ovat hyvät ihmiset juuri Teitä varten ja kaikille avoimia !
Toimikuntiin osallistuminen on vapaaehtoista eikä se sido mihinkään , mutta saattaa olla kullanarvoista meidän normaalien hallitustoimijoiden työn näkökulmasta .
Index panostaa vuoden aikana myös perinteisiin tapahtumiin , joihin viime vuoden lopulla toteutetun palautekyselyn tulosten perusteella on kysyntää .
Jäsenistö näyttää kokonaisvaltaisesti kyselyn perusteella olevan tyytyväinen Indexin toimintaan .
Palautekyselyä käsiteltiin kevään alussa Indexin jäsenjärjestöjen puheenjohtajatapaamisessa .
Edunvalvontasektorilla Index on esittänyt hallituksen opintosihteeriä Saku Lehtistä yhteiskuntatieteellisen tiedekunnan kopo-koordinaattoriksi .
Kopo-koordinaattorin toimenkuva vastaa lähes täysin opintosihteerin toimintasuunnitelmaan kirjattua toimenkuvaa tiedonvälittäjänä ja –vastaanottajana tiedekunnan hallinnon opiskelijaedustajiin tiedekunnan johtokunnassa , laitosneuvostoihin , tiedekuntajärjestöihin ja TYYn toimistoon .
Opintosihteerin toimiessa kopo-koordinaattorina Index varmistaa opiskelijoiden edunvalvonnan laadukkuuden .
Yhteiskuntatieteelliseen tiedekuntaan perustettiin myös peruskoulutus- ja tiedotustoimikunnat , joihin Index esitti yhteensä kuutta opiskelijajäsentä .
Vaan ei Index ole kaikessa tiimellyksessä unohtanut juhliakaan , sillä perinteistä Winter Touria vietetettiin laskiaisena kirpeän asiaankuuluvan pakkassään vallitessa ja kuuman kaakaon lämmittäessä opiskelusta uupuneita opiskelijoita .
Ehkäpä illan aikana joidenkin ruumiita lämmitti myös jokin muu kemikaali siivittäen kiertäjät lopulta kokeilemaan tanssijalkansa vipatusta Sykkesseen Kauppatorin laidalle .
Yhdistys on saamassa myös yhden uuden tulokkaan , jos tulokkaasta voi tässä yhteydessä puhua , sillä logopedian opiskelijoiden ainejärjestö PuTeX ry. on vihdoin liittymässä myös paperilla yhdistyksen vaikutuspiiriin asian ollessa esillä sääntömääräisessä kevätkokouksessa maaliskuun alussa .
Näin ollen Index peittoaa kirjaimellisesti vaikutuspiiriinsä kaikki yhteiskuntatieteellisen tiedekunnan yksittäiset oppiaineet .
Vuosi on pantu kaiken kaikkiaan siis hienosti alulle ja toivottavasti meininki tulee jatkumaan vuoden loppuun saakka .
Eikä siitä ole epäilystäkään , mikäli on alkuvuoden upean aktiivisiin hallituslaisiin ja teihin jäseniin uskominen .
Muistakaa opiskella , hakea kesätöitä , mutta ehkä ennen kaikkea : pitää huolta toisistanne ja muistaa vaihtaa myös vapaalle ettei opiskelu lehden teeman mukaisesti kävisi liian työstä !
Teidät käsitetään opiskelijoina , mutta älkää unohtako olevanne myös ainutlaatuisia ihmisiä .
Index on olemassa teitä varten ja juuri parhaimmillaan opiskelijoiden välisen yhteisöllisyyden luojana laitos- ja tiedekuntarajoista välittämättä !
Antakaa palautetta ja osallistukaa toimintaan !
Pois siis murheet ja huolet !
Eläkää tässä ja nyt , sillä olemme yhtä .

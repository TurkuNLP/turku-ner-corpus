Nuoret tutkijat esittelevät osaamistaan
Biokemian opiskelijoiden Laura Ahervon ja Mari Jääskeläisen tiistaiset erikoistyöesitelmät kirvoittivat seminaariyleisössä kiitettävästi kommentteja ja kysymyksiä .
Biokemian ja elintarvikekemian laitoksen nuoret tutkijat toivat tiistaina erikoistyönsä näytille .
Töiden tieteelliset tulokset ovat nähtävillä Arcanumissa 23.3.−26.3 .
Järjestyksessä 31. Nuoret tutkijat -erikoistyötapahtuma esittelee 31 pro gradu -vaiheen opiskelijaa ja heidän erikoistyönsä yleisölle .
Arcanumin aulassa nähdään maisterivaiheen opintietään päättelevien opiskelijoiden erikoistöistään laatimia tieteellisiä postereita .
Kansainvälisen tiedemaailman kongresseja jäljittelevässä tapahtumassa nuoret tutkijat esittelevät viikon mittaan töitään myös yleisölle avoimissa seminaariesityksissä .
Nuoret tutkijat -viikon avannut professori Tero Soukka painotti tiistaisessa avajaispuheenvuorossaan , kuinka tärkeää nuorelle tutkijalle on pystyä puhumaan omista tutkimustuloksistaan .
Opiskelijoiden keskuudessa suosittua erikoistyötapahtumaa 1980-luvun alussa kehittämässä ollut erikoistyötapahtuman isä , dosentti Seppo Sarimo muistuttaa , että erikoistyötapahtuma on usein nuorelle tutkijalle ensimmäinen julkinen esiintyminen .
− Tapahtumassa harjoitellaan myös esiintymistaitoa , Sarimo sanoo .
Biokemian ja elintarvikekemian laitoksen opiskelijat laativat lopputyönään lähes puoli vuotta kestävän kokeellisen tutkimuksen .
Nuoret tutkijat -tapahtuma antaa itsenäisesti erikoistöitään laatineille mahdollisuuden kertoa paitsi yleisölle myös toisilleen , millaisten asioiden parissa laboratorioissa on ahkeroitu .
Erikoistyötapahtuman luonteeseen kuuluu , että niin opinnoissaan varhaisemmassa vaiheessa olevat opiskelijat kuin varttuneemmat tutkijatkin pääsevät tarkastelemaan laitoksen viimeaikaisia tutkimustuloksia .
Tänä vuonna tapahtumaan on ensimmäistä kertaa kutsuttu myös alumneja kertomaan seminaarilaisille muun muassa valmistumisen jälkeisistä vaihtoehdoista .

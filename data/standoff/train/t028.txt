Orion ratsasti Parkinson-lääkkeellään
Lääkeyhtiö Orionin toinen vuosineljännes sujui viime vuoden vastaavaa aikaa paremmin .
Liikevaihto kasvoi ja tulos koheni .
Koko vuoden näkymät ovat ennallaan .
– Orionin päämarkkina-alueella Länsi-Euroopassa terveydenhuoltojärjestelmien kautta korvattavien lääkkeiden hinnat ovat useissa maissa jatkaneet laskuaan .
Olemme kuitenkin menestyneet hyvin tässä erittäin haastavassa toimintaympäristössä , toimitusjohtaja Timo Lappalainen sanoo osavuosikatsauksessa .
Orionin Parkinson-lääkkeiden myynti on noussut , mikä Lappalaisen mukaan johtuu lähinnä Novartikselle tehtyjen toimitusten kasvusta .
Myös muu myynti on alkuvuonna kehittynyt myönteisesti .
Toisaalta myös kulut ovat olleet kasvussa .
Liikevaihtoaan Orion kasvatti huhti-kesäkuussa 10 prosenttia vuodentakaisesta 227,0 miljoonaan euroon .
Liikevoittoa kertyi 65,1 miljoonaa euroa eli 28,7 prosenttia liikevaihdosta .
Viime vuonna liikevoittoprosentti oli hieman korkeampi , 28,9 prosenttia .
Tulos ennen veroja parani 64,8 miljoonaan euroon 59,4 miljoonasta eurosta .
Tulos ylitti selvästi analyytikko-ennusteet .
Uutistoimisto Bloombergin kokoaman ennusteen mediaaniarvio oli 45,4 miljoonaa euroa .
Ennusteet vaihtelivat 42,5-57,0 miljoonan euron haarukassa .
Osakekohtainen tulos nousi 0,34 euroon 0,31 eurosta .
Orion on pitänyt koko vuoden näkymänsä ennallaan .
Yhtiö uskoo liikevaihtonsa kasvavan hieman tänä vuonna viime vuodesta ja liikevoiton ilman kertaeriä paranevan .

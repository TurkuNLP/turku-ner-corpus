Teemana vaihtoehdot
ABI-päivä 15.1.2008
15. tammikuuta Turun yliopisto järjesti ABI-päivän , jolloin tulevan kevään abiturientit pääsivät mm. tutustumaan yliopistossa opetettaviin aineisiin ja korkeakoulumiljööseen .
Väkeä käytävillä
Tunnelma oli katossa , kun tulevan kevään ylioppilaskokelaita vaelsi sankoin joukoin pitkin Turun yliopiston Luonnontieteiden talo I:n aulaa .
Sijainti oli niin piukassa , että äitiä alkoi tulla ikävä .
Yliopiston ainejärjestöt olivat hyvin edustettuina ja esittelemässä miksi juuri omaa ainetta on hyvä tulla opiskelemaan .
Jokaisella ainejärjestöllä oli aulassa oma pisteensä , johon oli tuotu mukaan asiaankuluvaa rekvisiittaa sun muuta lisäkettä .
Ilmassa oli selvästi suuren urheilujuhlan tuntua .
Valtaosalla kevään abiturienteista tulevaisuuden suunnitelmat olivat vielä epäselvät , joten vaihtoehdoille oltiin avoimia .
Informaatioteknologia koettiin yhtenä varteenotettavana vaihtoehtona , ja IT-laitos olikin hyvin edustettuna molempien ainejärjestöjensä voimin .
Asteriskin kojulla abit pääsivät pöydällä olleen , herra Liskin mukanaan tuoman Macin turvin tutustumaan alaamme hauskojen pelien muodossa .
Tässä kohtaa olikin mitä mainioin tilaisuus iskeä kouraan brosyyria sekä muuta lippulappua ja karkkitarjoilun ohella antaa tiivistä informaatiota siitä mitä kaikkea oman oppiaineen opinnot tuovat mukanaan niin ainejärjestön sisällä kuin vapaa-aikaankin ja mitä yliopistolla opiskelu yleensäkin on .
Selvät sävelet
Oli abien joukossa myös niitä , joille päämäärä oli jo tässä vaiheessa selvä .
Tämän saivat esimerkiksi Asteriskin esittelijät kokea .
Tiedusteltaessa erään abin mielenkiintoa informaatioteknologiaa kohtaan , Asteriskin varapuheenjohtaja Haapanen vastaanottaa armottoman iskun kasvoihinsa , ” Ei ” .

Logistiikka-alan suhdanneodotukset myönteisiä
Talouden käänne näkyy Etelä-Suomen logistiikkayritysten suhdannekyselyn tuloksissa .
Turun yliopiston Merenkulkualan koulutus- ja tutkimuskeskuksen toteuttama Etelä-Suomen logistiikka-alan suhdannebarometri julkaistiin 31. maaliskuuta .
Kyselystä ilmenevien logistiikkayritysten positiivisten suhdannenäkymien taustalla ovat odotukset palvelujen kysynnän elpymisestä .
Valtaosalla yrityksistä kysyntä on heikentynyt viimeisen vuoden aikana .
Odotukset tulevan vuoden jaksolle ovat kuitenkin huomattavasti useammalla barometrin vastaajista myönteiset kuin kielteiset .
Logistiikan toimialoista lentoliikenteen yritykset näkevät kysynnän elpymisen jonkin verran muita voimakkaampana .
Vähentyneen kysynnän lisäksi logistiikkayritysten liikevaihtoa ovat viimeisen vuoden aikana supistaneet alentuneet logistiikkapalvelujen hinnat .
Hintojen odotetaan vuoden kuluessa kuitenkin kohoavan tämänhetkisestä tasosta .
Toiminnan kustannusten noususta raportoi valtaosa vastaajista .
Lähes yhtä suurella joukolla odotetaan kustannusten nousevan myös tulevan vuoden aikana .
Sopeutuminen laskeneeseen kysyntään on aiheuttanut henkilöstömäärän vähentämistä lähes kolmasosassa vastanneista yrityksistä .
Tulevan vuoden aikana kolme yritystä neljästä odottaa henkilöstömääränsä pysyvän nykyisellään .
Neljännes yrityksistä ennakoi lisäävänsä henkilöstöään .
Etelä-Suomen logistiikka-alan suhdannebarometri on Merenkulkualan koulutus- ja tutkimuskeskuksen sivuilla .

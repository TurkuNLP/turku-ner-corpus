Turun yliopisto kasvatti hakijamääräänsä
Opiskelupaikkaa Turun yliopistosta tavoittelee yhteensä 14 634 hakijaa .
Hakijoita on kolmannes enemmän kuin viime vuonna .
Hakijoiden määrän runsasta kasvua selittää osaltaan se , että luvussa on mukana ensimmäistä kertaa Turun kauppakorkeakouluun hakeneet .
Turun yliopisto ja Turun kauppakorkeakoulu yhdistyivät 1.1.2010 .
– Kasvua on yliopistojen viime vuoden yhteishakijamääräänkin verrattuna 850 hakijan verran .
Uusi , entistäkin monitieteisempi Turun yliopisto selvästi kiinnostaa opiskelupaikkana .
Erittäin positiivista on myös se , että Turun kauppakorkeakoulu on osana Turun yliopistoa onnistunut kasvattamaan hakijamääräänsä , rehtori Keijo Virtanen toteaa .
Hakemusmääräänsä kasvattivat viime vuodesta Turun kauppakorkeakoulu , kasvatustieteiden tiedekunta , matemaattis-luonnontieteellinen tiedekunta ja humanistinen tiedekunta .
– Esimerkiksi matemaattis-luonnontieteellinen tiedekunta on panostanut opiskelu- ja uramahdollisuuksista kertomiseen muun muassa Luonnontieteet tutuksi -verkkosivuston avulla .
Hakijamäärä tiedekunnan kaikkiin hakukohteisiin kasvoi tasaisesti , opintohallintopäällikkö Petri Sjöblom sanoo .
Kaikkien Suomen yliopistojen hakijamäärästä Turun yliopiston osuus on lähes 13 prosenttia .
Hakijoista naisia on 62,5 prosenttia .
Aloituspaikkoja Turun yliopistossa on vuonna 2010 yhteensä 1913 .
Uusien ylioppilaiden määrä hakijoista selviää toukokuun lopussa ja hyväksyttyjen määrä pääsykokeiden jälkeen heinäkuun lopussa .

Keskinkertaisuus ei riitä lääkekehitykselle
Risto Lammintaustan 60-vuotispäivää juhlistettiin farmakologian , lääkekehityksen ja lääkehoidon oppiaineen järjestämässä symposiumissa .
− Risto Lammintausta on monellakin tavalla ainutlaatuinen ihminen tällä alalla Suomessa .
Hän on tehnyt pitkän elämäntyönsä ensin Turun yliopiston farmakologian laitoksella ja siirtynyt erilaisiin johtotehtäviin .
Lääketeollisuuden johtotehtävien lisäksi hän on ollut mukana esimerkiksi Suomen Akatemian toiminnassa .
Hän on kummisetä ja harmaa eminenssi koko suomalaiselle lääkekehitykselle , luonnehti symposiumin avannut professori Markku Koulu .
Onko lääkekehityksellä tulevaisuutta Suomessa ? -symposiumin ensimmäisen puheenvuoron käytti emeritusprofessori Risto Santti .
Hän keskittyi pohtimaan lääkekehitystoiminnan ja laajemmin bioalan tilaa , sijaa ja merkitystä Suomessa .
Santti pohjusti , että menestyneille suomalaisille bioalan akateemisille ryhmille on ollut ominaista teoreettinen työ , samanaikainen laite- ja menetelmäkehitys sekä kiinnostus tulosten kaupalliseen soveltamiseen .
− Akateemisen tutkimuksen ja liiketoiminnan välinen suhde on bioalalla kiinteämpi kuin muilla aloilla .
Santin mukaan perustutkimusta tekevien tutkijoiden pitäisi olla avainasemassa , jos bioala haluaa menestyä .
Hän arvioi , että tutkijoiden nykyinen asema on huono .
Santti kuvaili myös perustutkimusta tekevien roolia menestyksen tavoittelussa .
− Heidän tulee olla kiinnostuneita sovellutuksista ja olla aktiivisessa ja luottamuksellisessa yhteistyössä yritysten kanssa .
Santti luonnehti päivänsankarista Risto Lammintaustasta löytyvän juuri niitä ominaisuuksia , joita kaivataan , jos bioalasta halutaan Suomen kansantalouden pelastajaa ja alalla halutaan olla keskinkertaista parempia .
− Lammintaustan pistämätön tavoitteellisuus kertoo , että ilman tahtoon kytkeytyvää vauhtia , voimaa ja ammattitaitoa on vaikeaa saavuttaa keskimääräistä kummempaa .

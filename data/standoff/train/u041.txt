Suvaitsevaisuus on tärkeä osa vähemmistökeskustelua
Lars Binderup luennoi perjantaina suvaitsevaisuuden eri tasoista filosofiselta kannalta katsottuna .
Esiin nousi erityisesti vähemmistöjen asema .
Southern Denmarkin yliopistossa Associate Professorina työskentelevä Binderup nosti esiin kysymyksen siitä , miten pystymme kansalaisina käsittelemään kulttuurisia eroja ja konflikteja moderneissa monikulttuurisissa yhteiskunnissa .
Binderupin mukaan eroihin ja erimielisyyksiin on olemassa monia tapoja reagoida .
Näistä kaksi pääsuuntaa ovat sitoutuminen ja välinpitämättömyys .
Niistä juontuvat mahdollisuudet suvaitsemattomuuteen , negatiiviseen suvaitsevaisuuteen ja positiiviseen suvaitsevaisuuteen .
Negatiivisella suvaitsevaisuudella tarkoitetaan muun muassa jokaisen ihmisen autonomian hyväksymistä .
Tällä suvaitsevaisuudella on kuitenkin rajoituksia .
Positiivinen suvaitsevaisuus tarkoittaa esimerkiksi tilannetta , jossa ollaan päästy sellaiseen yhteiskunnalliseen tilaan , ettei asioita kansalaisten välillä enää tarvitse sovitella ja ihmiset hyväksyvät toistensa erilaisuuden .
Binderupin mukaan suvaitsevaisuuden kohde voi olla muun muassa yksilö , ryhmä tai valtio .
- Liberaalien valtioiden täytyy olla neutraaleja , jotta ne voivat taata kansalaisilleen riittävät edellytykset hyvään elämään , sanoi Binderup .
Valtioissa tarkastelun kohteeksi asettuvat valtaväestö ja vähemmistöt .
- Valtaväestö paheksuu usein vähemmistöja ja toisaalta valtio antaa niille symbolista tunnustusta , Binderup sanoi .
Ongelmaksi muodostuu se , että vähemmistöt joutuvat marginaaliin usein vain koska valtaväestö ei pidä niistä , vaikka niillä olisikin laillisesti tasa-arvoiset oikeudet .
Binderup ei usko liberaaleissa autonomisissa yhteiskunnissa koskaan tultavan sellaiseen pisteeseen , etteikö suvaitsemattomuutta enää ilmenisi tai asian ympärillä käytäisi jonkinlaisia kamppailuja .
Binderup kuitenkin peräänkuuluttaa suvaitsevaisuuden lisäämistä ja kansalaisten identiteettien ymmärtämistä samanarvoisiksi .
Esimerkiksi hän ottaa suvaitsevaisuuden homoseksuaaleja kohtaan .
- Suvaitsevaisuutta voidaan lisätä , kun ymmärretään , että vähemmistöidentiteetti voi olla vähemmistön edustajalle aivan yhtä tärkeä kuin valtaväestön identiteetti valtaväestölle , Binderup sanoi .

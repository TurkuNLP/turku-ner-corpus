Normaalius osana yliluonnollisia kokemuksia
- Ihmiset ovat kertoneet kohdanneensa muun muassa enkeleitä , perheenjäsenen kummituksen , tunnistamattoman ihmisen muotoisen hahmon , paholaisen , jeesuksen , jumalan tai eläimen , kertoi Kirsi Hänninen vierailuluennolla nykysuomalaisten yliluonnollisista kokemuksista .
Ph.D Kirsi Hänninen luennoi väitöskirjaansa " Narrative Construction of Self in Finnish First-Person Supernatural Encounter Narratives " pohjautuen siitä , miten yliluonnollisista kokemuksista tehdään ymmärrettäviä .
Yliluonnollisia asioita ei ole nimittäin helppo selittää .
Yliluonnollisen olennon tai hahmon kokenut pyrkii Hännisen mukaan selittämään asiaa usein normaaliksi .
- Henkilö voi kokea itsensä normaaliksi kertomalla yliluonnolliseen liitettyjä tunteita .
- Tunteiden kautta puhuminen tekee ylipäätään kokemuksesta helpommin toisten kanssa jaettavan , Hänninen selitti .
Ongelmalliseksi tunteista puhumisen ja analysoimisen tekee kuitenkin se , että länsimaisessa diskurssissa tunteet on monesti tulkittu muun muassa eläimellisiksi , irrationaalisiksi ja feminiinisiksi .
- Toisaalta kulttuurimme on terapia-ajattelun läpäisemää .
Näin ollen jokaisella nähdään olevan oikeus puhua omista tunteistaan ilman että niiden todellisuutta kiistetään , Hänninen kertoi .
Yliluonnollisia kokemuksia kokeneet pelkäävät usein sosiaalisten stigmojen eli negatiivisten leimojen saamista itseensä .
Tällä tarkoitetaan erityisesti leimaantumista mielenterveysongelmaiseksi .
Hännisen mukaan yliluonnollisten kokemusten poikkeavasta luonteesta huolimatta , niiden kokeminen voidaan esittää tavalla , jolla henkilö kokee itsensä osaksi yhteiskuntaa ja normeja noudattavaksi yksilöksi .
Yliluonnolliset kokemukset kuulostavat usein pelottavilta ja saavat helposti negatiivisen sävyn .
Koetuista tunteista yleisin on pelko .
- Pelottavakin kokemus voidaan kuitenkin tulkita positiiviseksi , esimerkiksi lohduttavaksi , sanoi Hänninen .
- Esimerkiksi entisten perheenjäsenten piirteitä omaavien kummitusten koetaan tuovan turvaa .
Yliluonnolliset kokemukset merkitsevät ihmisille muun muassa varoitusta , ennettä , todistetta , tukea tai korjausta .

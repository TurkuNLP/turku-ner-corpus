Naisten ihmisoikeuksien toteutumiseksi työskenneltävä määrätietoisesti
Naisten syrjinnän poistamista koskeva CEDAW-sopimus on 30-vuotiaana yhä hyvin ajankohtainen .
Johanna Suurpää johtaa oikeusministeriön demokratia- ja kieliasioiden yksikköä .
YK:n yleiskokous hyväksyi naisten syrjinnän poistamista koskevan CEDAW-yleissopimuksen joulukuussa 1979 .
Suomi ratifioi sopimuksen vuonna 1986 .
Sopimuksen ratifioinnilla oli Suomessa merkittäviä vaikutuksia kansalliseen lainsäädäntöön .
Keskeistä oli tasa-arvolain säätäminen .
Myös esimerkiksi avioliiton vaikutuksia puolison sukunimeen , lasten huoltoa ja kansalaisuuden saamisen ehtoja koskevat säännökset uudistettiin sukupuolineutraaleiksi .
Työsarkaa riittää yhä .
– Esimerkiksi naisiin kohdistuvan väkivallan yleisyys on Suomessa huolestuttavaa .
Oikeusministeriössä on etsitty keinoja puuttua rikosoikeuden keinoin lähisuhdeväkivaltaan .
Tavoitteena on , että lieväkin perheväkivalta asetettaisiin virallisen syytteen alaiseksi , jolloin esitutkinta olisi aina käynnistettävä ja yhä useampi pahoinpitely todella johtaisi rangaistukseen , johtaja Johanna Suurpää oikeusministeriöstä sanoo .
Suurpää puhui CEDAW-sopimuksen 30-vuotisjuhlaseminaarissa Turun yliopiston oikeustieteellisessä tiedekunnassa 9. maaliskuuta .
– CEDAW on laaja-alainen ihmisoikeussopimus , joka velvoittaa valtiot aktiivisin toimiin naisten aseman parantamiseksi .
Itsetyytyväisyyteen ei ole aihetta , vaan monet sopimuksen solmimisajankohdan epäkohdista ovat yhä arkipäivää , Suurpää arvioi .
Eva Biaudet toimi vuosina 2007–2009 Etyjin ihmiskaupan vastaisen työn erityisedustajana .
Hän korosti seminaaripuheenvuorossaan uhrin aseman ensisijaisuutta arvioitaessa sitä , missä tilanteissa on kyse ihmiskaupasta .
Eva Biaudet on työskennellyt Etyjin ihmiskaupan vastaisen työn erityisedustajana .
– Jos uhri on ollut alistetussa asemassa ja hänen vapauttaan on rajoitettu , on kyse ihmiskaupasta .
Naisiin kohdistuvaan ihmiskauppaan liittyy useimmiten myös seksuaalista väkivaltaa , joka traumatisoi uhria .
Biaudet on tyytyväinen Helsingin hovioikeuden joulukuiseen tuomioon , jossa kaksi miestä tuomittiin henkisesti kehittymättömän naisen ihmiskaupasta .
– On tärkeää , että miehet tuomittiin vahingonkorvauksiin paitsi seksin myyntiin pakottamisen naiselle aiheuttamasta traumasta , myös hänen ihmisarvonsa loukkaamisesta .
Biaudet korostaa , että valtioilla on velvollisuus ihmiskaupan ehkäisyyn .
Näin esimerkiksi turvapaikanhakijoiden pallottelu maasta toiseen Dublinin sopimukseen vedoten saattaa vaikeuttaa ihmiskaupan uhrien tunnistamista ja suojelua .
– Valitettavasti uudelleenuhriutuminen on ihmiskauppatapauksissa enemmän sääntö kuin poikkeus .
Professorit Merja Pentikäinen ja Kevät Nousiainen Turun yliopiston oikeustieteellisestä tiedekunnasta ovat laatineet arviointia CEDAW-sopimuksen täytäntöönpanosta Suomessa .
Arvio liittyy hankkeeseen , jossa sopimuksen täytäntöönpanoa arvioidaan kaikissa EU-maissa .
– Sopimus asettaa valtioille yksityiskohtaiset velvoitteet tasa-arvoperiaatteen noudattamiseksi ja naisten syrjinnän kieltämiseksi .
Konkreettisuudessaan CEDAW on ainutlaatuinen kansainvälisten ihmisoikeussopimusten joukossa , Pentikäinen arvioi .
Paradoksaalista on se , että Suomessa CEDAW-sopimus tunnetaan varsin huonosti ja se on unohtunut julkisessa keskustelussa samaan aikaan kun ihmisoikeuksien merkitystä on muuten alettu yhä enemmän korostaa .
– Nyt onkin korkea aika ottaa taas sopimus ja sen teemat esille entistä päättäväisemmin , Nousiainen peräänkuuluttaa .

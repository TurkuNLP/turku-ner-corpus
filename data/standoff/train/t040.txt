Pakettiautomyynti kiihdytti edellisvuodesta
Uusien autojen rekisteröinnit olivat huomattavassa kasvussa edellisvuoteen verrattuna .
Varsinkin pakettiautot kävivät hyvin kaupaksi .
Tämän vuoden tammi-heinäkuussa on rekisteröity 79 940 henkilöautoa .
Kasvua karttui 14,6 prosenttia viime vuoden vastaavaan ajankohtaan verrattuna .
Heinäkuussa rekisteröitiin 8 600 uutta henkilöautoa .
Vuotta aiempaan verrattuna uusia ajoneuvoja rekisteröitiin 17,6 prosenttia enemmän .
Heinäkuussa rekisteröidyistä uusista autoista 874 oli pakettiautoja .
Pakettiautoja rekisteröitiin 40,3 prosenttia enemmän kuin viime vuoden heinäkuussa .
Kuluvana vuonna on ensirekisteröity 7 893 uutta pakettiautoa , mikä on 32,8 prosenttia enemmän viime vuoden vastaavaan ajankohtaan verrattuna .
Tiedot käyvät ilmi Autoalan Tiedotuskeskuksen ylläpitämistä ensirekisteröintitilastoista .

Agricola ja kolme vekkulia -patsaskävely saa historian elämään
Koululaisryhmät tutustuvat historiankirjojen sivuilta tuttuihin paikkoihin Turun yliopiston järjestämällä kierroksella .
Luokkaretkiryhmä kuudesluokkalaisia Savonlinnan normaalikoulusta hytisee Tuomiokirkon portailla .
Turun toukokuu on kylmä , mutta koululaiset eivät moisesta lannistu , sillä historiallisessa kaupungissa riittää vielä koluttavaa .
− Tulemme juuri Turun linnasta ja ohjelmassa on vielä Aboa Vetus , kertoo opettaja Heli Lepistö .
Retken historiallinen anti saa täydennystä , kun savonlinnalaiset osallistuvat Turun yliopiston järjestämälle Agricola ja kolme -vekkulia kierrokselle , jossa kierrätetään viides- ja kuudesluokkalaisia koululaisryhmiä Tuomiokirkon ympäristössä ja Yliopistonmäellä .
Agricola ja kolme vekkulia -opastuskierros on uusin lisä Turun yliopiston lapsille tarjoamaan tiedetoimintaan .
− Tarkoitus on havainnollistaa historiaa , jota oppilaat koulussa jo opiskelevat , sanoo opas Eeva-Maria Soikkanen .
Agricola ja kolme vekkulia -kierroksella lähestytään historiaa oppineisuuden kautta .
Eeva-Maria Soikkanen kertoo koululaisryhmälle , että Tuomiokirkon kupeessa sijaitsi Suomen ensimmäinen koulu .
− Tuolloin tytöt eivät saaneet käydä koulua , tietävät useat historianläksynsä lukeneet opastettavat .
Mikael Agricolan patsaalla perehdytään suomen kirjakielen syntyyn .
− Miksei keskiajalla ollut suomenkielisiä kirjoja , Soikkanen kysyy oppilasryhmältä .
− Suomea ei vielä osattu kirjoittaa , kuuluu joukosta jälleen oikea vastaus .
Vaikka koululaiset tietävät paljon historiasta ja äidinkielestä , oppivat he kierroksella myös uutta .
Soikkanen kertoo , että Agricola joutui keksimään uusia sanoja , kun kehitti suomen kirjakieltä .
− Tiedättekö mikä on näköpaikka , Soikkanen kysyy .
Tämäkin päätellään nokkelasti − teatteri .
Sen sijaan ruohonpäristäjän merkitystä ei olekaan enää niin helppo arvata .
Kyseessä on pelikaani .
Kolme vekkulia heräävät henkiin Yliopistonmäellä .
Soikkanen kertoo , että Lönnrot , Runeberg ja Snellman tulivat kaikki Turun vanhaan yliopistoon opiskelemaan samana vuonna ennen kuin kaupunki paloi ja yliopisto siirtyi Helsinkiin .
Outi sanoo , että Agricola ja kolme vekkulia -kierroksella oppi uutta .
" Mieleen jäi se , kuinka koulutus on Suomessa kehittynyt monessa sadassa vuodessa . "
Eeva-Maria Soikkanen toimii kierroksen oppaana .
− Palo muutti kaiken .
Lönnrot lähti keräämään kansanrunoutta , Snellman Helsinkiin ja Runeberg Paraisille , mistä hän löysi Fredika-vaimonsa − runebergintortun kehittäjän .
Olisikohan torttua ilman Turun paloa , Soikkanen pohtii .

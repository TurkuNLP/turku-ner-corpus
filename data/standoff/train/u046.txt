Opiskelijoiden innovatiivisuus loisti projektitöissä
Torstaina 11.3. pidetyssä ICT ShowRoom -tapahtumassa nähtiin IT-alan opiskelijaryhmien omia projektitöitä .
Samaan aikaan pidettiin ICT Kampus -rekrytointitapahtuma .
Kolmatta kertaa pidetyssä ICT ShowRoom -tapahtumassa Turun yliopiston , Åbo Akademin ja Turun ammattikorkeakoulun yli 30 opiskelijaryhmää esittelivät projektitöitään .
Turun ammattikorkeakoulussa rakennustekniikan yliopettajana toimivan Jouko Lehtosen mukaan osa projektitöistä oli tehty asiakkaille ja osa virtuaalihankkeina .
- Projektitöiden tekemisen ideana on yritystoiminnan perustamisen tukeminen ja opiskelijoiden innostaminen työelämään , Lehtonen sanoi .
Tapahtumassa esiteltiin nimenomaan opiskelijoiden innovatiivisuutta .
- Osa projekteista on niin hyviä , että ne voisivat hakea patenttia , kertoi Lehtonen .
Eräs esillä olleista projekteista oli " Green Pooler " .
Sen tarkoituksena on tarjota internetpohjainen palvelu kimppakyytien järjestämiselle .
Kyseessä on karttasovellus , jossa voidaan luoda omia kyytiä tarjoavien tai kyytiin haluavien profiileja .
Ohjelmassa on käytössä karttapalvelu , matkustajatiedot ja oman matkan luomisen mahdollisuus .
- Ohjelman avulla voidaan säästää aikaa ja rahaa sekä vähentää autojen käyttöä , sanoi Ilia Vassiliev .
Projektiryhmä koostuu 15 opiskelijasta , johon kuuluu suomalaisten opiskelijoiden lisäksi myös venäläisiä vaihto-opiskelijoita .
Ryhmä on työskennellyt projektin parissa viime syksystä lähtien .
Turun ammattikorkeakoulun jatko-opiskelija Markus Åfelt kertoi projektiryhmän toivovan myös lähialueen mainostajien lähtevän mukaan yhteistyöhön .
- Tällaiselle palvelulle on jo kysyntää Suomessa ja Venäjällä , Åfelt kertoi .
ICT-talossa pidettiin samaan aikaan myös ICT Kampus -rekrytointitapahtuma , joka oli keskittynyt erityisesti kesätöiden tarjontaan .
Tapahtumassa oli mukana 12 työnantajaa , muun muassa Fujitsu ja Affecto .
Paikalla ollut Funet Network Services tarjosi kesätöitä tietotekniikkaa sekä ohjelmisto- ja käyttöliittymäsuunnittelua opiskeleville .
- Meillä on tarjota lähinnä kesätöitä , mutta aina on olemassa mahdollisuus , että opiskelija saa kesätyön jälkeen vakinaisen työpaikan , sanoi henkilöstöpäällikkö Jari Rajala .
Ensimmäistä vuotta tietotekniikkaa Åbo Akademissa opiskeleva Niklas Björk oli toiveikas kesätöiden saannin suhteen .
- Mielestäni opiskelualallani on hyvät kesätyönäkymät , Björk sanoi .
Rekrytointitapahtumasta Björk sai mielestään mukaansa hyvää perustietoa .

Kysely : EKP:n toimet nostavat inflaatiota
Inflaatio nousee , ja Euroopan keskuspankin epätavalliset liikkeet eurokriisissä lyövät vettä myllyyn .
Sijoituspankki ING Invest Managementin tekemässä kyselyssä vain seitsemän prosenttia vastaajista uskoo , etteivät EKP:n viimeaikaiset toimet nosta inflaatiota .
Sijoittajat uskovat inflaation pysyvän suhteellisen korkeana , koska EKP ei kykene hoitamaan tehtäviään kyllin hyvin .
ING Invest Managementin tutkimuksessa keskuspankin uskottavuus näyttää selvästi rapautuvan .
Kyselyyn vastanneista sijoittajista vain 23 prosenttia uskoo täysin EKP:n kykyyn pitää inflaatio matalalla ja vakaalla tasolla keskipitkällä aikavälillä .
EKP:n nykyiset toimet sen sijaan lähinnä nostavat inflaatiota , sijoittajat uskovat .
Vain seitsemän prosenttia ei usko esimerkiksi kriisimaiden velkakirjojen oston ja rajattoman likviditeetin tarjoamisen nostavan inflaatiota .
Kyselyssä selvitettiin 52 suuren eurooppalaisen institutionaalisen sijoittajan näkemyksiä inflaatiosta .
36 prosenttia uskoo inflaation olevan yli kaksi prosenttia seuraavien viiden vuoden kuluessa .
Vain kahdeksan prosenttia näkee inflaation yli neljän prosentin tasolla .
Kaksi prosenttia uskoo euroalueen ajautuvan deflaatioon .
Inflaation suurimmat riskialueet hajautuvat kyselyssä .
42 prosenttia uskoo , että inflaatio on suurin riski kehittyvissä talouksissa .
Kuitenkin 28 prosenttia pitää inflaatiota suurimpana riskinä Yhdysvalloissa ja 22 prosentin mielestä vaarassa on ennen kaikkea Eurooppa .
Vaikka Britanniassa inflaatio on laukannut villisti , vain kahdeksan prosentin mielestä maassa on merkittäviä inflaatioriskejä tulevaisuudessa .
Kyselyn sijoittajat uskovat , että Saksan inflaatio saattaa nousta vuoden loppua kohden , koska työttömyys on jo alempana kuin ennen kriisiä .
Saksan inflaatio saattaa nostaa inflaatiota myös muualla Euroopassa .

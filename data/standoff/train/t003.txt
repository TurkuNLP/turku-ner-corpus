Katainen : Äärettömän huolestuttavaa ja pelottavaa
Maailmassa on kriisi .
Ei ainoastaan eurooppalainen , vaan myös Yhdysvaltain kriisi , pääministeri Jyrki Katainen kertoi Huomenta Suomessa .
Ylen Aamu-tv:ssä Katainen vaati euromailta muun muassa veronkorotuksia ja menoleikkauksia , jotta velkaantuminen saadaan pysäytettyä .
Suomessa Euroopan ja Yhdysvaltain kriisi ei vielä näy tavallisen kansalaisen elämässä .
Katainen kuitenkin muistuttaa , ettei Suomenkaan talous pysy hyvällä nykytolallaan itsestään .
– Meidän pitää täällä Suomessa tehdä sellaisia yhteiskuntapoliittisia uudistuksia ja harjoittaa sellaista talouspolitiikkaa , että me olemme saletissa .
Eli tapahtuu maailmalla sitten mitä tahansa , niin Suomi ei kaadu , Katainen sanoi MTV3:n Huomenta Suomessa .
Kataisen mukaan Suomen on tehtävä kotiläksyt niin huolella , että muut maat eivät Suomea heilauta .
Vientimaana Suomi on joka tapauksessa riippuvainen muiden maiden kehityksestä .
– Koko Eurooppa on erittäin vaarallisessa tilanteessa .
Tänä aamuna pystyimme lukemaan lehdistä , että Italian ja Espanjan valtionvelkojen korot ovat uuteen ennätykseensä .
Se on äärettömän huolestuttava ja pelottava ajatus , Katainen kertoi Ylen TV1:n Aamu-Tv:ssä .
Maailman kriisiytyessä on Kataisen mielestä epäolennaista puhua Suomen kärsimistä voitoista tai tappioista Kreikan pelastuspaketissa .
Tärkeämpää on , että Yhdysvallat ja Euroopan reunavaltiot ovat valmiita toimiin talouksiensa oikaisemiseksi .
– ( Epäilyksenalaisten eurooppalaisten ) maiden on tehtävä niin rivakoita toimia omassa talouspolitiikassaan , että ne takaavat maan tervehtymisen .
Eli budjettileikkauksia , verojen korotuksia ja rakenteellisia uudistuksia , Katainen vaati Huomenta Suomessa .

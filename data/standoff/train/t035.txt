Android-jyrä valtasi älypuhelinmarkkinat
Tutkimusyhtiö Canalysin mukaan Android-käyttöjärjestelmällä varustettuja älypuhelimia myydään selkeästi muita enemmän .
Android on vallannut markkinoita huimaa vauhtia , ja tämän vuoden huhti-kesäkuussa Android-laitteiden myynti kasvoi 379 prosenttia .
Android-laitteiden maailmanlaajuinen markkinaosuus älypuhelimissa oli 48 prosenttia toisella neljänneksellä .
Canalys seuraa matkapuhelinmarkkinoiden kehittymistä 56 maassa , ja niistä Android oli johtava käyttöjärjestelmä 35 maassa .
Älypuhelinmarkkinat kasvoivat huhti-kesäkuussa 73 prosenttia vuodentakaisesta 107,7 miljoonaan myytyyn puhelimeen .
Älypuhelinmarkkinat ovat edelleen suurimmat Aasiassa ja Tyynenmeren alueella .
Siellä myytiin toisella vuosineljänneksellä 39,8 miljoonaa älypuhelinta .
EMEA-alueella ( Eurooppa , Lähi-itä ja Afrikka ) myytiin 35,0 miljoonaa ja Pohjois- ja Latinalaisessa Amerikassa yhteensä 32,9 miljoonaa älypuhelinta .
Android on ollut viime vuoden viimeisestä neljänneksestä lähtien älypuhelinmarkkinoiden suosituin käyttöjärjestelmä .
Kasvu on ollut huimaa , eikä sille näy päätöstä .
Tämän vuoden toisella neljänneksellä Android-pohjaisten laitteiden myynti kasvoi 379 prosenttia viime vuodesta 51,9 miljoonaan kappaleeseen .
Androidin menestystä tukee se , että käyttöjärjestelmää hyödyntävät useat eri laitevalmistajat kuten Samsung , HTC , LG , Motorola , Sony Ericsson , ZTE ja Huawei .
Androidilla on hallitseva markkina-asema esimerkiksi Etelä-Koreassa , jossa sen markkinaosuus on 85 prosenttia .
Applen iOS markkinakakkonen
Käyttöjärjestelmistä kakkoseksi Androidin jälkeen nousi huhti-kesäkuussa Applen iOS-käyttöjärjestelmä .
Yhtiön iPhone-alustana toimivan iOS:n markkinaosuus oli 19 prosenttia ja laitteita myytiin yhteensä 20,3 miljoonaa kappaletta .
Myyntinsä kasvulla Apple nousi Nokian ohi maailman johtavaksi älypuhelinvalmistajaksi .
Nokian Symbian-käyttöjärjestelmä on jäänyt Androidin ja iOS:n taakse älypuhelinmarkkinoiden kolmanneksi suosituimmaksi käyttöjärjestelmäksi .
Nokian asema on ollut vakain kehittyvissä BRIC-maissa ( Brasilia , Venäjä , Intia ja Kiina ) .
Menestyksestään huolimatta Nokia on tippunut kolmanneksi myös älypuhelinten myynnissä .
Applen lisäksi Samsung on kirinyt Nokian ohi .
Korealaisvalmistajan Android-pohjaisten laitteiden myynti kasvoi viime vuodesta 421 prosenttia 17,0 miljoonaan puhelimeen .
– Nokian ongelmana on , että sen Symbian-pohjaisten laitteiden kysyntä on laskenut erittäin nopeasti erityisesti operaattorivetoisilla markkinoilla kuten Länsi-Euroopassa , Canalysin pääanalyytikko Pete Cunningham sanoo .
– Nokia tarvitsee kipeästi ensimmäiset Windows-puhelimensa pysäyttääkseen markkinaosuuden laskun ja hiljentääkseen kriitikot .
Microsoftin osuus älypuhelinmarkkinoilla mitätön
Nokia laskee Microsoftin varaan paljon , ja historia ei esitä tulevaisuutta valoisana .
Samaan aikaan kun Android- ja iOS-pohjaisten laitteiden menekki on liitänyt aina vain korkeammalle , on Microsoftin käyttöjärjestelmällä varustettujen älypuhelinten myynti laskenut viime vuodesta .
Toisella neljänneksellä Microsoft-pohjaisia laitteita myytiin 1,5 miljoonaa kappaletta , 52 prosenttia vähemmän kuin viime vuoden huhti-kesäkuussa .
Microsoft-pohjaisten laitteiden markkinaosuus maailman älypuhelinmarkkinoilla oli vaivaisen prosentin suuruinen .
Yhdysvallat saattaa tarjota kuitenkin mahdollisuuden Nokialle ja Windows-puhelimille .
Matkapuhelinvalmistaja HTC , joka käyttää sekä Androidia että Windowsia älypuhelintensa käyttöjärjestelmänä , menestyi Yhdysvalloissa kasvattaen markkinaosuuttaan 21 prosenttiin .
Samaan aikaan Applen markkinaosuus Pohjois-Amerikassa laski 25 prosenttiin edellisen neljänneksen 31 prosentista .
Blackberry-valmistaja Research In Motionin ( RIM ) markkinaosuus romahti Pohjois-Amerikassa 12 prosenttiin viime vuoden toisen vuosineljänneksen 33 prosentista .
RIM:n maailmanlaajuinen myynti kasvoi kuitenkin Latinalaisen Amerikan vetämänä , missä RIM on markkinajohtaja 28 prosentin osuudellaan .

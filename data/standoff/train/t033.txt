Putin : Yhdysvallat toimii kuin loinen
Venäjän pääministeri Vladimir Putin haukkuu Yhdysvaltoja maailmantalouden loiseksi , joka ei elä varojensa mukaan ja siirtää vastuun taakan muille maille .
Venäjän pääministeri Vladimir Putin kutsuu Yhdysvaltoja maailmantalouden ” loiseksi ” , kertoo The Wall Street Journal .
– Yhdysvallat ei elä omilla tuloillaan , mikä siirtää vastuun sitä lainoittaville maille , Putin sanoi poliittisella nuorisoleirillä pitämässä puheessaan eilen .
– Yhdysvallat toimii loisen tavoin .
Putinin mukaan päätös nostaa Yhdysvaltain velkakattoa vain ” viivästytti järjestelmällisempää ratkaisua ” .
Putin sanoi , että vaikka velkakaton nosto on hetkellinen helpotus , Yhdysvallat vain jatkaa velaksi eloa .
Yhdysvaltain valtionvelka ylittää tänä vuonna maan bruttokansantuotteen koon .
Vielä vuonna 2007 Yhdysvalloilla oli velkaa 62 prosenttia bkt:sta , mutta tänä vuonna velka tulee ylittämään sadan prosentin rajan .
Venäjällä on velkaa vain 10 prosenttia bkt:sta .
Jos valtionyhtiöiden velat lasketaan mukaan , Venäjän valtionvelka on Deutsche Bankin raportin mukaan viidennes maan bkt:sta .

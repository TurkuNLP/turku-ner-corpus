Akatemian Viksu-palkinto Turkuun
Suomen Akatemian lukiolaisille järjestämän vuoden 2009 Viksu-tiedekilpailun kansainvälisen sarjan 4000 euron suuruisen ykköspalkinnon voitti Salli Anttila Turun normaalikoulusta fysiikan alan työllään .
Palkintoraati kuvasi Anttilan työtä aiheeltaan erittäin haastavaksi ja myös kokeelliselta osuudeltaan hyvin ansiokkaaksi .
Anttilan lääkeaineiden annostelun kehittämiseen liittyvässä perustutkimuksessa selvitettiin , miten läääkeaineiden vaikuttavien ainesosien kiteisyys tai kidetyyppi vaikuttaa lääkkeen tehokkuuteen .
Salli Anttila teki tutkimuksensa Turun yliopiston teollisuusfysiikan laboratoriossa .
Yliopisto on jo vuosia järjestänyt fysiikan harjoitustyökursseja lukiolaisille .
Niihin osallistuvat lukiolaiset saavat opintopistehyvityksen kurssista , mikäli tulevat yliopistoon opiskelemaan .
- Hienoa , että tämä yhteistyö on nyt poikinut näin upeaa tulosta , iloitsee dosentti Jarno Salonen fysiikan ja tähtitieteen laitokselta .
Viksu-tiedekilpailun kansallisen sarjan ykköspalkinnon voittivat Savonlinnan lyseon oppilaat Eveliina Tahvanainen ja Siniriikka Ventelä psykologian alan parityöllä , joka koski anoreksiaa .
Molemmat palkittiin 2500 eurolla .
Opetusministeri Henna Virkkunen ja Akatemian pääjohtaja Markku Mattila palkitsivat voittajat palkintojenjakotilaisuudessa keskiviikkona 7.4 .
Palkinnon sai yhteensä 16 opiskelijaa , kuusi koulua ja yksi opettaja .
Lukiolaisten Viksu-tiedekilpailu järjestettiin kahdettatoista kertaa .
Kilpailuun voi osallistua tekemällä tutkielman mihin tahansa lukion oppiaineeseen liittyen .
Kilpailun avulla Akatemia haluaa osoittaa nuorille , että tutkijan ammatti voi olla yksi mahdollinen uravaihtoehto .
Kilpailuun osallistui kaikkiaan 143 kilpailutyötä 27 lukiosta .

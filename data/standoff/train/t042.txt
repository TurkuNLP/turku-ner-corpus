Yhdysvaltojen huono talousdata masensi Helsingissäkin
Kaupankäynti Helsingin pörssissä lopetettiin tänään miinukselle .
Mollitunnelma tarttui Helsinkiin Yhdysvalloista , jossa julkistettiin tänään teollisuustuotannon ostopäällikköindeksi .
Indeksin mukaan Yhdysvaltain teollisuustuotannon kasvu jäi odotettua heikommaksi .
Yleisindeksi OMXH laski ja painorajoitettu OMXH Cap laskivat kumpikin 2,8 prosenttia .
Vaihtoa kertyi 521 miljoonaa euroa , josta Nokiaa 138 miljoonaa euroa .
Nokian jälkeen vaihdetuimmat osakkeet olivat Metso , Sampo , Outotec ja Fortum .
Konepajayhtiö Metso kertoi ostaneensa kaivoshuoltajan Arizonasta .
Kauppahintaa ei kerrottu .
Yhtiö kertoi , että kauppa vahvistaa yhtiön asemaa Yhdysvalloissa , Meksikossa ja Kanadassa .
Osake laski 6,9 prosenttia .
Kaivosteknologiayhtiö Outotecin osake sukelsi 10,1 prosenttia saatuaan Danskelta myyntisuosituksen .
Myös Neste Oilin osake oli navakassa 6,8 prosentin laskussa .
Sveitsiläispankki Credit Suisse laski Neste Oilin osakkeen tavoitehintaa 13,60 eurosta 11,50 euroon .
Yhtiö ilmoitti tänään myyvänsä Virossa sijaitsevan kaasuyhtiön Reola Gaasin virolaiselle Alexela-yhtiölle .
Pohjola-pankki laski tulosvaroituksen perjantaina antaneen viestintäkonserni Sanoman osakesuositusta .
Yhtiön kurssi painui 1,72 prosenttia .
Ålandsbanken ja Ilkka julkistivat tänään tuloksensa .
Ålandsbanken kertoi , että yhtiön toisen vuosineljänneksen tulos painui tappiolliseksi Ruotsin-toimintojen uudelleenjärjestelykulujen vuoksi .
Pankin A-osake eteni 3,4 prosenttia perjantain päätöskurssiin verrattuna .
Mediatalo Ilkka kertoi odotuksia suuremmasta tuloksesta sekä valoisista näkymistä loppuvuodelle .
Y htiön osake nousi 2,7 prosenttia .
Verkkoviestintäyhtiö Soprano antoi tänään ennakkotietoja tuloksestaan .
Yhtiön mukaan toisesta vuosineljänneksestä tulee odotettua parempi .
Osake heikkeni 4,2 prosenttia .

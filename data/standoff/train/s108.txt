Mahtien mittelöt eli Titeenien taistot Oulussa 29.2. – 2.3.2008
Helmikuun viimeisenä , karkauspäivänä , koitti jälleen aika tietoteekkarien taistojen , joka useimpien suussa vääntyy muotoon TiTeTa .
Digitin viimevuotista taistojen voittoa lähti tänä vuonna puolustamaan noin parinkymmenen teekkarin ja fuksin joukko .
Matkaseurana turkulaisilla oli lisäksi neljä kappaletta tamperelaisia .
Tänä vuonna järjestämisvastuu oli Oulun paikallisella tietoteekkarikillalla joten matkastamme tulisi pitkä , mutta sitäkin hauskempi .
Matkan aikana osa keskittyi ompelemaan lisää merkkejä haalareihinsa .
Osa hyödynsi bussin väljyyden ja vietti aikaa unten mailla .
Lauluakin kuultiin riittämiin .
Raumalle saavuttaessa bussin takaosasta alkoi kuulua selittämätöntä huutoa .
Vaasassa pidettiin ensimmäinen kunnon tauko .
Simo-Pekka aiheutti hämmästystä ostamalla evääksi kokonaisen keräkaalin .
Pelkääkkönää poliisia ?
Päivän käännyttyä iltaan saavuimme vihdoin määränpäähämme , Kaijonharjulle Ouluun .
Suuntasimme suoraan Normaalikoululle , jonka liikuntasali toimi majapaikkanamme viikonlopun ajan .
Jätettyämme suuremmat taakat majoitukseen siirryimme ulkoilmaan .
Alunperin perjantai-illalle oli suunniteltu kokkaritilaisuutta , joka kuitenkin peruuntui vähäisen osanoton takia .
Niinpä vaihdoimme hetkeksi rakkaaseen joukkueurheilulajiin , kyykkään .
Kentän hieman alakanttiin piirretyistä rajoista ja lumisen kentän hyvästä luistosta johtuen pelien tulokset olivat paremmat kuin mihin kotoisessa kyykkäliigassa on tottunut .
Osan vielä jäädessä viskomaan karttua koulun pihalle loput siirtyivät lähipubiin Caioon , jossa oli alkamassa erään irkkikanavan miitti .
Tikkaa tuli hetken tauluun heitettyä mutta piakkoin osasto Turku päätti siirtyä majapaikan kautta Teekkaritalolle , joka oli myös viikonlopun tapahtumien keskipiste .
Teekkaritalolla oli sauna lämpimänä .
Ilta sujui yleisen hengailun merkeissä .
Turkulaiset keskittyivät enimmäkseen kortinpeluuseen koska muutakaan aktiviteettia ei juuri ollut tarjolla .
Jotkut uskaltautuivat jopa lumihankeen pulikoimaan aataminasussa .
Hyvin nukuttujen yöunien jälkeen olisi tiedossa viikonlopun main event eli TiTeTan ulkolajit .
Enemmistö turkulaisista taisi vielä jäädä majoitukseen parantelemaan oloaan kun hätäisimmillä oli jo kiire hakemaan menovettä heti laillisen myyntiajan alettua .
Teekkaritalolta sai kiinteämpää vatsantäytettä joten pitihän sielläkin vielä käydä ennen taistoja .
Tarkkuutta ja nopeutta tarvitaan
Taistot käytiin majoituksen ja yliopiston läheisyydessä .
Ensimmäinen laji oli nimeltään Tasohyppely .
Tässä moniosaisessa lajissa ylitettiin ensin kuvitteellinen Oulujoki kaljakorien avustuksella .
Jalat eivät tietenkään saaneet kastua matkalla .
Seuraavaksi kolmihenkinen joukkue tetsasi narujen ali ja siirtyi etsimään ykkösolutta sokkelosta .
Viimeisessä osuudessa piti heittää palloilla jotain mörköä .
Pelin henki tuli selväksi kun Turku joutui suorittamaan tuplamäärän pilsneriä muihin joukkueisiin verrattuna .
Reilua peliä , heh heh .
Toisena lajina oli verkkoporttikroketti .
Ideana oli heittää tietoliikenneprotokollan nimellä varustettu paketti ( käteen sopiva pallo ) johonkin noin viiden metrin päässä sijaitsevista krokettiporteista , joihin oli merkitty porttinumero .
Paketin kulkiessa portin läpi oikeasta yhdistelmästä sai plussaa ja väärästä miinusta .
Kirjoittaja sai http-paketin osumaan mutta väärin sijoitettu irc-paketti vei mahdollisuudet voittoon .
Juvalin ja Tomin paketit karkasivat bittitaivaaseen .
Taisi olla kalibroinnin puutetta , aijai .
Tauolla suurin osa TiTeTa-väestä suuntasi kulkunsa paikallisten suosimaan kebab-ravintolaan Baabeliin .
Paikka oli laajentunut viime näkemästä ja puitteet olivat mainiot .
Lyhyt visiitti majoitukseen ja takaisin pihaleikkien pariin kävi tie .
Kolmannen lajin nimi oli SNR-tölkinetsintä .
Jälleen valittiin kolme edustajaa kultakin paikkakunnalta .
Kolmikko niputettiin ja sokaistiin väliaikaisesti jesarin avulla .
Suurelle kentälle oli levitetty pilsneritölkkejä joita kolmikko lähti etsimään .
Eniten tölkkejä tyhjentänyt olisi voittaja .
Loppu porukka ohjasi oman paikkakunnan etsijöitä ääntä käyttäen tölkkien luo .
Parhaita ohjeita taisi olla ” minusta katsoen 30 astetta oikealle ” .
Turku olisi kuulemma voittanut tämän lajin ilman tuomarien järjettömiä tuomioita .
Neljäs laji oli selvästi fyysisin kaikista .
JukkaOS-lajissa kaikilla neljällä paikkakunnalla oli oma pesä tietokonetta muistuttavan laatikon kera .
Tarkoituksena oli hakea keskeltä kenttää Linuxin asennuslevyä muistuttava peliväline ja toimittaa se kotikoneelle tai vaihtoehtoisesti napata Windows-kiekko ja keplotella se vastustajan koneelle .
Ambulanssi olisi ollut syytä tilata paikalle ennen peliä .
Erän verran jokaisella joukkueella oli kentällä kahdeksan pelaajaa , mutta tungoksen takia loput erät pelattiin neljällä pelaajalla per joukkue .
Turku onnistui pelissä kertaalleen tuomaan Linuxin kotiin .
Peli päätettiin lopettaa suunnitellun kymmenen sijaan kahdeksan erän jälkeen .
Viimeisessä erässä sai ensin otaniemeläinen rajun töötin mukana lievän aivotärähdyksen ja mansen edustajalta aukesi nenänvarsi .
Otaniemi oli tässä pelissä ykkönen tai sitten ei .
Taistojen ratkaisut
Olikin aika siirtyä Teekkaritalolle , missä olisi loppuillan ohjelma .
Saunat olivat lämpenemässä , ja kiltojen hallitukset pitivät tapaamisen .
Huippukokouksen tuloksena TiTeTan järjestysvuorot laitettiin uusiksi : Turun vuoro koittaa seuraavan kerran vasta vuonna 2011 .
Illan huipennus oli käsillä , oululaisten juomapeli oli alkamaisillaan .
Linnanmaanvaltaus-peli poikkesi hieman totutusta linjasta , koska onnistuneella strategialla saattoi menestyä paremmin kuin hyvällä juomansietokyvyllä .
Pelin idea taisi jäädä siihen osallistuneillekin hieman arvoitukseksi .
Oulu käytti lopulta reilusti hyödykseen kotikenttäetunsa ja vei juomapelin suvereenisti .
Pisteidenlaskun jälkeen todettiin että Tampere oli voittanut tämän vuotisen Titeenien taiston .
Onnittelut heille .
Jälkipelit jatkuivat saunan puolella .
Muutaman tunnin yöunien jälkeen alkoi matka takaisin Varsinais-Suomeen .
Matkaan lähdettiin jo kahdeksalta .

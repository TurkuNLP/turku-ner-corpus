Suomalaisia ei henkilötietojen suojaus paljon kiinnosta
Kun kauppaketju tai nettipalvelu kysyy henkilötietoja , suomalainen antaa ne muita eurooppalaisia auliimmin .
Jopa paljon parjattuihin verkkopalveluihin suhtaudutaan muita luottavaisemmin .
Asia käy ilmi Euroopan komission tutkimuksesta .
Suomalaiset ovat huolettomimpien EU-kansalaisten joukossa , mitä tulee ostokäyttäytymisen seurantaan .
Kauppojen kanta-asiakaskortteja suomalaisilla on enemmän kuin minkään muun EU-maan kansalaisilla .
Jo 87 prosentilla suomalaisista on joku kanta-asiakaskortti .
Maksukorttien ja nettisivujen kautta tapahtuva seuranta huolestuttaa vain virolaisia vähemmän kuin suomalaisia .
Suomessa ei murehdita myöskään yhteystietojen päätymistä vääriin käsiin , komission tutkimuksesta selviää .
Kun kaksi kolmesta britistä ja saksalaisesta pitää kännykkänumeroaan henkilökohtaisena tietona , vain kolmannes suomalaisista oli samaa mieltä .
Sormenjäljistään suomalaiset eivät huolehdi .
Suomalaisista 46 prosenttia pitää sormenjälkiä henkilökohtaisena tietona .
Vai Italiassa sormenjälkiin suhtauduttiin välinpitämättömämmin .
Googlen ja Facebookin tietosuojalupauksiin suhtaudutaan epäluuloisemmin .
Suomalaisista 54 prosenttia ei luota siihen , että verkkopalvelujen tarjoajat suojaavat käyttäjän henkilötietoja .
Koko unionin alueella epäluuloisia on 62 prosenttia .
Suomalaisten mielestä kaikkein arkaluonteisin on tieto ihmisen taloudellisesta asemasta .
Niin sanoi 88 prosenttia vastaajista .
Henkilötunnustaan piti arkaluonteisimpana 85 prosenttia ja terveystietojaan 80 prosenttia .

Lennonjohtokiistaan löytyi ratkaisu
Lennonjohtajien työehtokiistaan on löytynyt sovinto .
Sovun myötä tiistaina alkavaksi suunnitellut pistelakot peruuntuvat .
Uuden sopimuksen myötä lennonjohtajien palkat nousevat .
Monet neuvotteluja hiertäneet tekstikysymykset ovat kuitenkin yhä auki .
Palvelualojen työnantajien ( PALTA ) ja Suomen Lennonjohtajien Yhdistyksen ( SLJY ) väliseen työehtokiistaan on löytynyt sovinto .
PALTA ja SLJY hyväksyivät valtakunnansovittelija Esa Lonkan sovintoesityksen myöhään viime yönä .
Tiistaiaamuksi alkavaksi suunnitellut pistelakot peruuntuvat sovun myötä .
Neuvottelut koskivat työehtosopimuksen soveltamisalaa , palkankorotuksia ja vuoron sisäisiä tauotuksia .
Kivenä kengässä olleet tekstikysymykset ratkaistiin pääosin siirtämällä kysymykset työryhmien ratkaistavaksi .
Sovun myötä palkkoja korotetaan 1. elokuuta 2011 lähtien 2,9 prosentin suuruisella yleiskorotuksella .
Lennonjohtajat saavat lisäksi 500 euron korvauksen hyvitykseksi pitkittyneiden sopimusneuvotteluiden vuoksi viivästyneistä palkankorotuksista .
Ensi vuonna lennonjohtajien palkkoja korotetaan 1. elokuuta alkaen 2,8 prosentin suuruisella yleiskorotuksella .
Lisäksi ensi keväästä lukien osalle kentistä aletaan maksaa kohdennettuja korvauksia .
Sopimuskausi on voimassa 15. toukokuuta 2013 asti .
SLJY:n puheenjohtaja Antero Utunen kertoo Ylelle , että neuvottelut sujuivat asiallisessa ja rakentavassa hengessä .
– Palkkaratkaisu ei tietenkään ollut ihan tyydyttävä , mutta yhtä kaikki kompromissistahan tässä puhutaan , Utunen sanoo Ylelle .
– Asiakysymykset olivat äärimmäisen vaikeita ja eräät kohdat teknisesti haastavia .
Tässäkin tilanteessa katsoisin , että laiha sopu oli parempi kuin lakkojen alkaminen , PALTAn varatoimitusjohtaja Harri Hietala kuvailee neuvottelutulosta Ylelle .

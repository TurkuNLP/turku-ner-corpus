Kyberrikollisuuden hintalappu paisui rajusti
Tietokonevirus sulki Nordean konttoreita pääkaupunkiseudulla 2003 .
Kyberhyökkäykset häiritsevän yritysten ja julkishallinnon organisaatioiden työtä reippaasti aiempaa enemmän .
Myös hyökkäysten hintalappu on paisumaan päin , tuore tutkimus kertoo .
Tietokonevalmistaja HP:n tilaamaan tutkimukseen osallistui 50 yritystä , joihin kohdistui yhteensä 72 hyökkäystä joka viikko .
Määrä on noussut 42 prosenttia edellisvuoteen verrattuna .
Tutkimuksen mukaan kyberrikollisuus aiheutti tutkituille yrityksille keskimäärin 4,15 miljoonan euron vuotuiset kustannukset .
Nousua karttui jopa 56 prosenttia edellisvuoteen verrattuna .
Eniten maksavat hyökkäysten havaitseminen sekä tiedon palauttaminen .
– Verkkohyökkäykset ovat lisääntyneet ja kehittyneet aiheuttaen entistä suurempia riskejä yritysten taloudelle , HP:n ohjelmistoista vastaava johtaja Heikki Rouhesmaa sanoo tiedotteessa .
Hyökkäysten selvittäminen on kallista puuhaa , sillä keskimääräinen kyberhyökkäyksen selvittämiseen kuluu 18 päivää .
